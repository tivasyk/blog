---
layout: post
title: підтримайте українське!
date: '2017-02-10T18:28:00.002+02:00'
author: tivasyk
tags:
- комп'ютери
- цікаве
- україна
- українська мова
modified_time: '2017-02-10T18:28:50.141+02:00'
thumbnail: https://3.bp.blogspot.com/-p2tWW3J31Us/WJ3o5GEmfBI/AAAAAAAA9ms/Jw_rDuK3IoM_ZSVDHsuSl785UCDFgKy3wCLcB/s72-c/2017-02-10_112041_2560x1440_lomo.jpg
blogger_id: tag:blogger.com,1999:blog-1498862426470895405.post-6485251895447327126
blogger_orig_url: http://www.tivasyk.info/2017/02/blog-post_10.html
---

<div class="separator" style="clear: both; text-align: center;"><a href="https://3.bp.blogspot.com/-p2tWW3J31Us/WJ3o5GEmfBI/AAAAAAAA9ms/Jw_rDuK3IoM_ZSVDHsuSl785UCDFgKy3wCLcB/s1600/2017-02-10_112041_2560x1440_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://3.bp.blogspot.com/-p2tWW3J31Us/WJ3o5GEmfBI/AAAAAAAA9ms/Jw_rDuK3IoM_ZSVDHsuSl785UCDFgKy3wCLcB/s200/2017-02-10_112041_2560x1440_lomo.jpg" width="200" /></a></div>агов, панове українці. щойно звернув увагу, що itc.ua — (колись виклчюно) російськомовний онлайновий часопис про it, — вже кілька років <b>публікує час від часу деякі новини та огляди українською мовою</b> (<a href="http://itc.ua/tag/ukrayina" target="_blank">з теґом «україна»</a>). редакцію вже багато разів <a href="http://www.tivasyk.info/2010/03/blog-post_26.html" target="_blank">просили переходити на українську</a>, але лише зараз я починаю розуміти, як смішно ці заклики звучали: я відкрив кілька новин українською на сайті, і бачу <b>переважно російськомовні коментарі під ними!</b> українська мова з'являється там вельми рідко, навіть під новинами українською. <br /><br />тепер гляньте на ситуацію очима редакції: хтось там робить експеримент, публікуючи новини українською, але бачить, що вони нікому не цікаві — їх продовжують читати й коментувати ті самі люди, що читають російські тексти. <b>яку мотивацію робити український сайт чи хоча би публікувати матеріали українською</b> може редакція принести керівництву?<br /><br />звідси питання, чи то пак прохання: а чи так вже нецікаво вам читати українську стрічку на itc.ua та коментувати там? навіть якщо потенційно це могло би допомогти зробити цей якісний — найкращий наразі в україні, нмсд, — ресурс про itc україномовним?<br /><br />зрозуміло, що війна, зрада і «всьо вот ета вот» важливіші, ніж така дрібничка, але особисто я хотів би колись читати український itc.ua. як ще натякнути? <b>підтримайте українське!</b>