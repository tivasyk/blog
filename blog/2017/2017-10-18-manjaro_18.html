---
layout: post
title: рекурсивний manjaro на батарейках (бентега)
date: '2017-10-18T03:13:00.002+03:00'
author: tivasyk
tags:
- комп'ютери
- linux
modified_time: '2017-10-18T03:44:44.615+03:00'
thumbnail: https://1.bp.blogspot.com/-Uqfk5ogxBuk/WeaYO_Vt06I/AAAAAAABJvE/X64k-toHr2IurnuDQ7b0Lzp_lol9Sv6TwCLcBGAs/s72-c/2017-10-17_160127_Screenshot_lomo.jpeg
blogger_id: tag:blogger.com,1999:blog-1498862426470895405.post-7412447285229802314
blogger_orig_url: http://www.tivasyk.info/2017/10/manjaro_18.html
---

<div class="separator" style="clear: both; text-align: center;"><a href="https://1.bp.blogspot.com/-Uqfk5ogxBuk/WeaYO_Vt06I/AAAAAAABJvE/X64k-toHr2IurnuDQ7b0Lzp_lol9Sv6TwCLcBGAs/s1600/2017-10-17_160127_Screenshot_lomo.jpeg" imageanchor="1" style="clear: right; float: right; margin-bottom: 1em; margin-left: 1em;"><img border="0" data-original-height="900" data-original-width="1600" height="180" src="https://1.bp.blogspot.com/-Uqfk5ogxBuk/WeaYO_Vt06I/AAAAAAABJvE/X64k-toHr2IurnuDQ7b0Lzp_lol9Sv6TwCLcBGAs/s320/2017-10-17_160127_Screenshot_lomo.jpeg" width="320" /></a></div>я збентежений, нічого не впетраю: <a href="http://www.tivasyk.info/2017/10/manjaro.html" target="_blank">мій manjaro на зовнішньому диску</a> то працює, то не працює. потрібна підказка зі залу.<br /><br />от просто зараз я друкую цей допис у системі, котра успішно стартувала на ноутбуці в режимі legacy (тобто з mbr) з мого зовнішнього диска, підключеного до usb 3.0. але…<br /><br />…з другої спроби (через ctrl+alt+del). бо перша спроба завершилася лаконічним повідомленням про те, що пристрій для завантаження, буцім, не знайдено. якщо я підключу — так само через usb 3.0, — той самий диск тим самим кабелем до іншого комп'ютера вдома, я з приблизно однаковою (суб'єктивно) ймовірністю отримаю або <b>робочу систему</b>, або повідомлення про відсутність розділу з завантажувачем, або нерозпізнаний диск на usb 3.0, або купу помилок про відключення каналу usb, або помилку підключення розділу підкачки (resume) чи кореневого розділу (root) вже на етапі завантаження linux… приміром, в коледжі я сьогодні так і не зміг завантажитися через usb 3.0! хоча раніше — вдавалося.<br /><br />наголошую: це <b>на різних машинах</b> (принаймні дві зовнім різні за параметрами вдома, і дві однотипні в коледжі). і навіть через <b>різні кабелі</b> (маю два, позначив їх кольоровими мітками)!<br /><br />зате з майже стовідсотковою ймовірністю сьогодні (бо пробував кілька разів) система вантажиться через usb 2.0. так і працював — повільно, але надійно.<br /><br />отже, підводжу до питання, яке можу сформулювати лише так: шозанах?!<br /><br />де може бути проблема? — кабель? встановлена система (хоча як?! глюки часто проявляються ще на етапі завантаження загрузчика)? сам диск (який чудово працює як через usb 2.0, так і usb 3.0, якщо потрібно лише читати/писати, але не завнатажуватися)? якась бентега непозбувна…