---
layout: post
title: рекурсивний manjaro на батарейках (продовження)
date: '2017-10-09T14:32:00.001+03:00'
author: tivasyk
tags:
- комп'ютери
- linux
modified_time: '2017-10-18T03:44:03.695+03:00'
thumbnail: https://2.bp.blogspot.com/-fXXpw-O1Gg4/WdqFYOaJqDI/AAAAAAABJpo/VWqlUy6gvcQ9srmY7Itrlyb_7w7I3zRaQCEwYBhgL/s72-c/Capture%2Bd%25E2%2580%2599%25C3%25A9cran_2017-10-08_15-54-14_lomo.jpg
blogger_id: tag:blogger.com,1999:blog-1498862426470895405.post-7682125931760904851
blogger_orig_url: http://www.tivasyk.info/2017/10/manjaro-linux_9.html
---

<div class="separator" style="clear: both; text-align: center;"><a href="https://2.bp.blogspot.com/-fXXpw-O1Gg4/WdqFYOaJqDI/AAAAAAABJpo/VWqlUy6gvcQ9srmY7Itrlyb_7w7I3zRaQCEwYBhgL/s1600/Capture%2Bd%25E2%2580%2599%25C3%25A9cran_2017-10-08_15-54-14_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" data-original-height="576" data-original-width="1024" height="180" src="https://2.bp.blogspot.com/-fXXpw-O1Gg4/WdqFYOaJqDI/AAAAAAABJpo/VWqlUy6gvcQ9srmY7Itrlyb_7w7I3zRaQCEwYBhgL/s320/Capture%2Bd%25E2%2580%2599%25C3%25A9cran_2017-10-08_15-54-14_lomo.jpg" width="320" /></a></div>продовжую гратися з «портативним» manjaro (kde) на зовнішньому диску в тестовому режимі. в планах — перевірити, як <b>все працює</b>, і перенести систему на ssd.<br /><br />наразі перевірено і працює:<br /><ul><li>встановлення системи на зовнішній диск usb з віртуальної машини virtualbox; </li><li>завантаження фізичної машини з цього диска (для сумісності спинився на bios/mbr);</li><li>завантаження віртуальної машини virtualbox з того ж зовнішнього диска.</li></ul>оцей останній варіант — на знятку екрана. так, довелося погуглити рецепт, але врешті-решт працює. навіщо?<br /><br />в класі мені достатньо другого варіанту: підключив свій диск по usb, завантажився і працюєш. але вдома я не люблю вимикати ноутбук, а тим більше порпатися в налаштуваннях bios заради перемикання між режимом uefi/legacy — простіше завантажити своє навчальне середовище у віртуальній машині.<br /><br />ноутбукові, це не дуже подобається: вже двоядерний мобільний <a href="https://ark.intel.com/products/85214/Intel-Core-i7-5500U-Processor-4M-Cache-up-to-3_00-GHz" target="_blank">i7-5500u</a> — не найкращий варіант для віртуалізації, а ще й система лежить на механічному жорсткому диску, і «підсмоктується» через usb (хоч і третій)…<br /><br /><a name='more'></a>залишилося повстановлювати весь необхідний софт (dropbox, virtualbox, packet tracer) і випробувати в класі. якщо все гаразд — перенести все з hdd на той ssd, що на ньому поки що встановлено windows 7 для роботи в коледжі.<br /><br /><h3>проблеми та рішення</h3><div class="separator" style="clear: both; text-align: center;"><a href="https://4.bp.blogspot.com/-tZCQ-N9N5kY/WdqMjb0aIBI/AAAAAAABJp0/t8_h17Bvob8nKKiDNNeBKuK7j0KfR-0ewCLcBGAs/s1600/Capture%2Bd%25E2%2580%2599%25C3%25A9cran_2017-10-08_16-35-42_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" data-original-height="701" data-original-width="1024" height="219" src="https://4.bp.blogspot.com/-tZCQ-N9N5kY/WdqMjb0aIBI/AAAAAAABJp0/t8_h17Bvob8nKKiDNNeBKuK7j0KfR-0ewCLcBGAs/s320/Capture%2Bd%25E2%2580%2599%25C3%25A9cran_2017-10-08_16-35-42_lomo.jpg" width="320" /></a></div>1. інсталятор manjaro свариться, якщо його запустити у virtualbox із віртуальним оптичним дисководом, але без жорсткого диска. підключення мінімального (8 чи 16 гб) віртуального hdd вирішує проблему.<br /><br />після встановлення саму віртуальну машину і цей тимчасовий hdd можна видалити, бо завантажитися через usb мені в ній не вдалося (теоретично можна, але полінувався <a href="https://forum.manjaro.org/t/hibernate-device-not-found-after-unplugging-2nd-hdd/1788/3" target="_blank">колупатися в прив'язці grub до логічних імен дисків</a>) — створив нову машину для цього, вже без зайвих дисків (див. зняток).<br /><br />2. на котромусь із етапів — чи то під час встановлення manjaro, чи то коли я завантажив ноутбук з зовнішнього диска для перевірки — мій ноутбук відмовився стартувати зі свого рідного ssd в режимі uefi, нарікаючи на <a href="https://itsfoss.com/no-bootable-device-found-ubuntu/" target="_blank">відсутність пристроїв для завантаження</a> (no bootable device). вирішується елементарно: <a href="http://community.acer.com/t5/2013-Archives/How-do-I-disable-secure-boot-on-an-Aspire-V5-171/td-p/44003" target="_blank">встановити адмінпароль</a> в bios для доступу до параметрів безпечного завантаження (secure boot mode), додати *.efi з тек boot та manjaro на ssd.<br /><br />3. завантаження virtualbox з usb — трохи нетривіальна штука, бо вимагає <a href="https://askubuntu.com/questions/693719/how-to-boot-from-a-usb-drive-in-virtualbox" target="_blank">створення спеціального vmdk з командного рядка і (під linux) налаштування прав користувача</a>. але це разова процедура. до речі отой особливий віртуальний диск (<i>usb.vmdk</i>) видно на знятку 2 — це єдиний hdd моєї віртуальної машини для роботи з зовнішнім диском.<br /><br /><h3>враження від manjaro kde</h3>я <a href="http://www.tivasyk.info/2015/05/arch-linux.html" target="_blank">вже досить давно</a> користуюсь openbox-версією дистрибутиву manjaro linux, котрий базується на прекрасному, але складному для початківців arch linux і є для нього приблизно тим, чим для debian став linux mint: розумні налаштування, найзручніші й найнеобхідніші програми і гарне оформлення просто «з коробки» і без необхідності місяцями читати arch wiki й робити все те саме руками. саме те, що потрібно більшості «звичайних користувачів».<br /><br />«кеди» я віддавна <a href="http://www.tivasyk.info/2010/02/kubuntu.html" target="_blank">трохи зневажав</a>, бо довший час вони були вельми негарні, глючні й важкуваті для моїх комп'ютерів. але manjaro kde виглядає і працює пречудово. я ще пограюся з ним на зовнішньому диску — а тоді або встановлю kde на свій manjaro поруч з openbox, або ж навіть зроблю профілактичне перевстановлення системи =/<br /><br />тим часом <b>рекомендую manjaro kde</b> всім, у кого найближчим часом закінчуватиметься «піратська ліцензія» windows на домашньому комп'ютері, і в кого на steam'і ще нема великої колекції забавок «лише для windows»:<br /><br /><a href="https://manjaro.org/get-manjaro/" target="_blank">manjaro.org</a>