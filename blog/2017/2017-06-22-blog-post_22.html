---
layout: post
title: 'щоденник емігранта: навчання робиться цікавішим'
date: '2017-06-22T20:38:00.002+03:00'
author: tivasyk
tags:
- життя
- комп'ютери
- windows
- канада
- щоденник емігранта
- linux
modified_time: '2019-06-13T21:26:39.839+03:00'
thumbnail: https://2.bp.blogspot.com/-U8sG-aiuk8E/WUqL_fx9dVI/AAAAAAABFfE/KnvZjlx5aawfJ6yasAiUjIO64eA1XRxMgCLcBGAs/s72-c/screenshot.10_lomo.jpg
blogger_id: tag:blogger.com,1999:blog-1498862426470895405.post-8922708797763395790
blogger_orig_url: http://www.tivasyk.info/2017/06/blog-post_22.html
---

<div class="separator" style="clear: both; text-align: center;"><a href="https://2.bp.blogspot.com/-U8sG-aiuk8E/WUqL_fx9dVI/AAAAAAABFfE/KnvZjlx5aawfJ6yasAiUjIO64eA1XRxMgCLcBGAs/s1600/screenshot.10_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" data-original-height="900" data-original-width="1600" height="180" src="https://2.bp.blogspot.com/-U8sG-aiuk8E/WUqL_fx9dVI/AAAAAAABFfE/KnvZjlx5aawfJ6yasAiUjIO64eA1XRxMgCLcBGAs/s320/screenshot.10_lomo.jpg" width="320" /></a></div><a href="http://www.tivasyk.info/2017/06/blog-post_15.html" target="_blank">навчання</a> в коледжі робиться цікавішим : вже маю свою невеличку <b>колекцію віртуальних машин</b> (на знятку), плюс віртуалізоване моделювання мереж в packet tracer'і.<br /><br />не розумію, чому я раніше не користувався гіпервізором — це ж надзвичайно зручний спосіб гратися з новими дистрибутивами, не обмежуючись «живими» образами liveusb!<br /><br /><h3>простий пароль? </h3><div class="separator" style="clear: both; text-align: center;"><a href="https://2.bp.blogspot.com/-gayc5JI0c9c/WUv0sPftWeI/AAAAAAABFiU/LsLqeXYC3ZMzAO6dPsaPoOYscTI7CJUswCLcBGAs/s1600/screenshot_1498149555_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" data-original-height="746" data-original-width="1065" height="224" src="https://2.bp.blogspot.com/-gayc5JI0c9c/WUv0sPftWeI/AAAAAAABFiU/LsLqeXYC3ZMzAO6dPsaPoOYscTI7CJUswCLcBGAs/s320/screenshot_1498149555_lomo.jpg" width="320" /></a></div>в курсі інформаційної безпеки нам запропонували створити тестовий користувацький профіль в debian з простим паролем, а тоді встановити <a href="https://uk.wikipedia.org/wiki/John_the_Ripper" target="_blank">john the ripper</a> і спробувати «зламати» той пароль перебором…<br /><br />отже, я створив користувача з настільки простим паролем, наскільки міг придумати — але ж не зовсім примітивним?<br /><br /><i>Qwerty12345!</i> — нічого ж складного? дві примітивні послідовності, що про них кожен користувач знає, що ні-ні, і знак оклику просто аби трішки «приперчити».<br /><br />коротше кажучи, john крутиться вже третю годину. рано чи пізно зламає, звісно, але… мені цікаво, чи трапиться це ще за мого навчання у коледжі. маю два роки — віртуальну машину ставитиму на паузу.<br /><br /><h3>перше розчарування</h3><div class="separator" style="clear: both; text-align: center;"><a href="https://2.bp.blogspot.com/-fBnff71eO7U/WUv3gITyQDI/AAAAAAABFig/tm8hBHUIyxIBd27XblwZSrUWJ0gTrZUmgCLcBGAs/s1600/screenshot.7_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" data-original-height="674" data-original-width="1168" height="184" src="https://2.bp.blogspot.com/-fBnff71eO7U/WUv3gITyQDI/AAAAAAABFig/tm8hBHUIyxIBd27XblwZSrUWJ0gTrZUmgCLcBGAs/s320/screenshot.7_lomo.jpg" width="320" /></a></div>викладач курсу з апаратного забезпечення днями дав нам невеликий тест на десять питань. всі доволі прості, але одне з них стало причиною невеликої суперечки і втрачених двох балів (з двадцяти) за цей тест:<br /><br />в наведеному переліку роз'ємів позначте ті, котрі можна використати для передачі даних на зовнішні пристрої відображення:<br /><ul><li>usb</li><li>vga</li><li>dvi</li><li>hdmi</li><li>rj11</li><li>rj45&nbsp;</li></ul>нагадавши собі про існування технології displaylink та моніторів, що підключаються через usb, я позначив, окрім vga, dvi та hdmi, ще й інтерфейс usb…<br /><br /><div class="separator" style="clear: both; text-align: center;"><a href="https://1.bp.blogspot.com/-7BT8Vtoy3qk/WUv_we83fII/AAAAAAABFiw/6b3hgmQV5xAFgo1R3IvxDMfuPgVWurFAwCLcBGAs/s1600/screenshot_1498152832_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" data-original-height="392" data-original-width="613" height="204" src="https://1.bp.blogspot.com/-7BT8Vtoy3qk/WUv_we83fII/AAAAAAABFiw/6b3hgmQV5xAFgo1R3IvxDMfuPgVWurFAwCLcBGAs/s320/screenshot_1498152832_lomo.jpg" width="320" /></a></div>…і «прогорів». не я один — ще кілька «надто мудрих» одногрупників з досвідом так само завалили це питання.<br /><br />проте проблему я бачу не в тих двох балах, а в тому, що з викладачем виявилося неможливо обговорити ситуацію на рівних засадах, — його реакція звелася до «цього не було в моєму курсі», і він проігнорував усі прохання відкорегувати результат з урахуванням ситуації.<br /><br />а сьогодні в нас перший теоретичний <b>екзамен з цього предмету</b>, і я вже трохи непокоюся, які ще сюрпризи чекають на мене =)<br /><br />але загалом навчатися цікаво, і очевидно, що далі буде ще цікавіше.