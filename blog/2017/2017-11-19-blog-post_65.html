---
layout: post
title: 'щоденник емігранта: поновлення реєстрації авто'
date: '2017-11-19T16:42:00.000+02:00'
author: tivasyk
tags:
- канада
- щоденник емігранта
- автомобіль
modified_time: '2017-11-19T20:10:15.967+02:00'
blogger_id: tag:blogger.com,1999:blog-1498862426470895405.post-8514281122515873049
blogger_orig_url: http://www.tivasyk.info/2017/11/blog-post_65.html
---

допис для тих, кому ще цікаво, «як це роблять у канаді»: щойно сплатив за <b>подовження реєстрації автівки</b> на рік.<br /><br />десь за місяць до закінчення терміну дії поточного сертифікату поштою прийшло повідомлення про необхідність сплатити за реєстрацію. cплатити можна:<br /><ul><li>в касі saaq'у (найближча за 15 хвилин пішки, але зачинена по неділях);</li><li>поштою (чек у конверті);</li><li><a href="https://saaq.gouv.qc.ca/services-en-ligne/citoyens/payer-renouvellement/" target="_blank">інтернетом</a>.</li></ul>як справжній гік (виходити на вулицю? пхе!) обираю інтернет: сайт банку &gt; сплата рахунків &gt; отримувач: saaq-immatriculation (пошук «saaq» рятує, бо часом незрозуміло, на який рахунок платити за ті чи інші послуги) &gt; вказую номер повідомлення.<br /><br />вартість поновлення — <b>219,84 доларів</b>:<br /><ul><li>115,00 ― власне реєстрація;</li><li>30,00 — відрахування на громадський транспорт;</li><li>64,57 — обов'язкове страхування;</li><li>5,82 — податки;</li><li>4,45 — адмінпослуги.</li></ul>сплачено!<br /><br />залишилося відділити від квитанції, що надійшла поштою, невеликий талон, підписати, скласти вдвоє і заховати до гаманця — цей куций папірець є приблизний відповідник техпаспорта =)