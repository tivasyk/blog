---
layout: post
title: 'щоденник емігранта: навчаюсь у коледжі'
date: '2017-06-15T04:34:00.001+03:00'
author: tivasyk
tags:
- життя
- канада
- щоденник емігранта
modified_time: '2017-06-15T04:35:46.246+03:00'
thumbnail: https://2.bp.blogspot.com/-DnUJxfWlw9k/WUHBTaNDbZI/AAAAAAABE50/sIp55eO9aY46N543giHQFVZAqXK4NmsewCLcBGAs/s72-c/%25D0%2597%25D0%25BD%25D1%2596%25D0%25BC%25D0%25BE%25D0%25BA%2B%25D0%25B5%25D0%25BA%25D1%2580%25D0%25B0%25D0%25BD%25D1%2583_2017-06-14_18-09-36_packettracer.png
blogger_id: tag:blogger.com,1999:blog-1498862426470895405.post-7663098752976762608
blogger_orig_url: http://www.tivasyk.info/2017/06/blog-post_15.html
---

<div class="separator" style="clear: both; text-align: center;"><a href="https://2.bp.blogspot.com/-DnUJxfWlw9k/WUHBTaNDbZI/AAAAAAABE50/sIp55eO9aY46N543giHQFVZAqXK4NmsewCLcBGAs/s1600/%25D0%2597%25D0%25BD%25D1%2596%25D0%25BC%25D0%25BE%25D0%25BA%2B%25D0%25B5%25D0%25BA%25D1%2580%25D0%25B0%25D0%25BD%25D1%2583_2017-06-14_18-09-36_packettracer.png" imageanchor="1" style="clear: right; float: right; margin-bottom: 1em; margin-left: 1em;"><img border="0" data-original-height="900" data-original-width="1600" height="180" src="https://2.bp.blogspot.com/-DnUJxfWlw9k/WUHBTaNDbZI/AAAAAAABE50/sIp55eO9aY46N543giHQFVZAqXK4NmsewCLcBGAs/s320/%25D0%2597%25D0%25BD%25D1%2596%25D0%25BC%25D0%25BE%25D0%25BA%2B%25D0%25B5%25D0%25BA%25D1%2580%25D0%25B0%25D0%25BD%25D1%2583_2017-06-14_18-09-36_packettracer.png" width="320" /></a></div>ну от я й навчаюсь, знову. як і <a href="http://www.tivasyk.info/2016/08/blog-post_26.html" target="_blank">планував собі</a> — в монреальському коледжі де мезоньов (collège de maisonneuve), на курсі з комп'ютерних мереж (<a href="http://fc.cmaisonneuve.qc.ca/repertoire/informatique/dec/gestion-de-reseaux-informatiques" target="_blank">gestion de réseaux informatiques</a>).<br /><br />мені пощастило знайти <b>прискорений курс</b> (2 роки замість трьох) на <b>диплом <a href="https://fr.wikipedia.org/wiki/Dipl%C3%B4me_d%27%C3%A9tudes_coll%C3%A9giales" target="_blank">dec</a></b> — котрий в порівнянні з <a href="https://fr.wikipedia.org/wiki/Attestation_d%27%C3%A9tudes_coll%C3%A9giales" target="_blank">aec</a> (коротший курс) відкриває ширші можливості (зокрема дозволяє працювати в державних установах, якщо пощастить знайти таке місце).<br /><br />розпочали 29 травня. на інформаційну сесію (себто зустріч по-тутешньому) я їздив ще аж у листопаді, потім майже одразу подав документи і заяву на вступ, пройшов досить прості, як на мене, <b>вступні тести з французької, англійської та інформатики</b>… і майже півроку чекав на початок навчання.<br /><br /><a name='more'></a>мій український диплом дозволив мені уникнути вивчення купи обов'язкових для звичайного курсу dec предметів — на кшалт математики, філософії, фізичної культури тощо, — але це й була одна з умов вступу на прискорений dec, тож в нашій групі всі такі — студенти за тридцять з принаймні одним дипломом про вищу чи спеціальну освіту. майже всі — імігранти, хоча є кілька тутешніх, котрі, як і я, забажали <b>змінити свій професійний профіль</b> або отримати освіту в галузі, в якій працювали без формального диплому.<br /><br />навчання платне, але вартість вельми помірна: всього 6 сесій по 164 долари кожна, приблизно. держава дає можливість отримати <b>кредит на виплату вартості навчання і стипендію</b> — вельми помічна можливість, але я поки що чекаю на свій студентський «ідентифікаційний код», без якого оформитися на цю допомогу неможливо.<br /><br />наразі в літню сесію маю лише 4 предмети:<br /><ul><li><a href="http://fc.cmaisonneuve.qc.ca/syllabus/420-c31-metiers-et-domaines-de-l-informatique" target="_blank">420-C31</a> / профорієнтація і галузі застосування;</li><li><a href="http://fc.cmaisonneuve.qc.ca/syllabus/420-c41-materiel-et-systeme-d-exploitation-client-1" target="_blank">420-C41</a> / апаратне забезпечення і клієнтські операційні системи;</li><li><a href="http://fc.cmaisonneuve.qc.ca/syllabus/420-r62-introduction-la-securite-informatique" target="_blank">420-R62</a> / вступ до інформаційної безпеки;</li><li><a href="http://fc.cmaisonneuve.qc.ca/syllabus/420-r61-infrastructure-reseau-1" target="_blank">420-R61</a> / інфраструктура мереж.</li></ul>останній — найцікавіший, бо практично одразу дозволили гратися з <a href="https://en.wikipedia.org/wiki/Packet_Tracer" target="_blank">packet tracer</a>'ом, симулятором мережного обладнання та інфраструктури від cisco (див. зняток). я гадав, що заради цієї програми доведеться сидіти на windows'і (дали студентські ліцензії) — але сьогодні спромігся запустити версію для linux на своєму ноутбуці, і проблема відпала.<br /><br />далі буде.