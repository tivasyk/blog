---
layout: post
title: про практичний іспит на водійську посвідку в канаді
date: '2017-03-11T04:13:00.003+02:00'
author: tivasyk
tags:
- життя
- канада
- автомобіль
modified_time: '2017-03-11T04:13:46.637+02:00'
thumbnail: https://4.bp.blogspot.com/-ivXSZLmgGaU/WMNc2urLStI/AAAAAAABAAk/XUpMUNPXyJQr8IeK1bvM7zIPgik05f4aACLcB/s72-c/IMG_20170213_131811.jpg
blogger_id: tag:blogger.com,1999:blog-1498862426470895405.post-1011822979294095302
blogger_orig_url: http://www.tivasyk.info/2017/03/blog-post.html
---

(початок історії: <a href="http://www.tivasyk.info/2016/12/blog-post_9.html">про теоретичний іспит на водійську посвідку в канаді</a>)<br /><br /><div style="text-align: right;"><i>нова водійська посвідка в канаді не дійсна,</i></div><div style="text-align: right;"><i>якщо водій не напише про неї в блозі</i></div><div style="text-align: right;">(<a href="http://www.tivasyk.info/2017/03/ledger.html?showComment=1489165678794#c7497131943436367816">piktor</a>)</div><br /><div class="separator" style="clear: both; text-align: center;"><a href="https://4.bp.blogspot.com/-ivXSZLmgGaU/WMNc2urLStI/AAAAAAABAAk/XUpMUNPXyJQr8IeK1bvM7zIPgik05f4aACLcB/s1600/IMG_20170213_131811.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://4.bp.blogspot.com/-ivXSZLmgGaU/WMNc2urLStI/AAAAAAABAAk/XUpMUNPXyJQr8IeK1bvM7zIPgik05f4aACLcB/s200/IMG_20170213_131811.jpg" width="200" /></a></div>через місяць після теоретичного іспиту, 27 лютого я склав практичний іспит та <b>отримав канадську водійську посвідку</b>. ось як то було.<br /><br />на призначену годину я поїхав до saaq'а в монреаль. дорога через півміста, ще й взимку, — годі вгадати, що там з рухом, тож виїхав завчасу, і прибув на півгодини раніше. паркуючи автівку, запримітив спеціальні місця для практичного іспиту; згодом виявилося, що треба було там і ставити машину, але я залишив свою зовсім поруч, проблеми не виникло.<br /><br />далі процедура знайома: сидів собі у вітальні та чекав, поки запросять тих, хто прийшов потрібну годину.<br /><br /><b>реєстрація в черзі</b>: попросили показати документ особи (вже мав картку постійного проживання), і оскільки я збирався проходити іспит на власному авто —&nbsp; документ на автомобіль (реєстраційна ліцензія, складений удвічі тонкий папірець, що заміняє тут техпаспорт).<br /><br /><a name='more'></a>за двадцять хвилин запросили до віконця. привітна жіночка запитала копію полісу обов'язкового страхування (обов'язковий документ для водія), оформила якісь документи, взяла <b>27,75 канадських доларів за іспит</b> (оплата платіжною карткою) та відправила далі чекати вже на сам іспит.<br /><br />цього разу довелося зачекати аж сорок хвилин — не проблема, смартфон заряджений і на ньому завжди є електронна книжка. врешті-решт надійшла моя черга, і біля іншого віконця мене привітав мій екзаменатор — середнього віку масивний афроканадієць. пішли до автівки.<br /><br />на дах попрохали поставити табличку <strike>taxi</strike> examen, а тоді екзаменатор оглянув автівку — чи ціле лобове скло, чи працює світлотехніка та гальма тощо. тоді <b>сіли й поїхали</b>.<br /><br />дядько вказував дорогу, завчасу попереджаючи про повороти, і пару разів тихенько натякав на помилки (хоча формально мав би втручатися лише в критичних ситуаціях). зробили чимале коло більшими і меншими вулицями навколо saaq'у — десь 10 хвилин. потім заїхали на парковку saaq'у, де він попрохав мене виконати паралельне паркування — і на тому закінчили.<br /><br />зауважень було два: один раз я проґавив знак «шкільна зона», котрий вимагає знизити швидкість до 30 км/год, і регулярно забував крутити головою, коли треба перевіряти «мертві зони» — тут чисто тобі якийсь культ тих «мертвих зон», ти мусиш не просто зиркнути, а повернути голову на 120° і добре там «пошурувати» в пошуках автівок, роверистів, пішоходів і, можливо, інопланетян, інакше маєш хрестик в журналі іспиту.<br /><br />так чи інак, а <b>іспит я склав</b> — дядько мене привітав, видав номерочок на іншу чергу і наказав чекати.<br /><br />ще двадцять хвилин — і в третьому віконці з мене взяли ще <b>98,48 доларів</b> — щорічну (!) вартість водійської ліцензії, і видали… тимчасовий папірець, що заміняє посвідку на кілька днів — аж поки поштою не пришлють пластикову картку.<br /><br />це було в понеділок, а вже в четвер 2 березня прийшов лист із моєю канадською водійською посвідкою. на фотографії я <b>схожий на фантомаса</b> з кінокомедії 64-го року, тому фото не показуватиму. взяв іншу знимку для ілюстрації, взагалі за інший день: тут хоч сніг є.<br /><br />до речі, української посвідки в канаді (принаймні в квебеку) не забирають — тож тепер я маю дві. щоправда, українська після 15 березня тут формально не дає права на керування автівкою.<br /><br />мої витрати на оформлення водійської посвідки:<br /><ul><li>11,10 доларів — <a href="http://www.tivasyk.info/2016/12/blog-post_9.html">теоретичний іспит</a>;</li><li>25 центів — ксерокопія страхового поліса; </li><li>27,75 доларів — практичний іспит;</li><li>98,48 доларів — водійська ліцензія (на рік).</li></ul>