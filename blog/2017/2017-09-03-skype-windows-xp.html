---
layout: post
title: skype на windows xp не хоче працювати?
date: '2017-09-03T01:38:00.002+03:00'
author: tivasyk
tags:
- комп'ютери
- windows
- підказки
modified_time: '2017-09-03T22:16:48.954+03:00'
blogger_id: tag:blogger.com,1999:blog-1498862426470895405.post-3658971674160074989
blogger_orig_url: http://www.tivasyk.info/2017/09/skype-windows-xp.html
---

нині довелося мені трохи побуцатися з такою проблемою: skype на комп'ютері з windows xp відмовлявся конектитися, нарікаючи буцім на відсутність підключення до інтернету.<br /><br />зрозуміло, що і підключення до інтернету в цей час було в порядку, і порти для skype у файрволі були відкриті, і логін/пароль безліч разів перевірені…<br /><br />що ще пробував:<br /><ul><li>повністю відключав файрвол;</li><li>переконувався, що веб-версія skype працює з цим логіном/паролем; </li><li>видаляв і перевстановлював найсвіжішу версію skype для windows xp (7.36) з повним видаленням користувацьких налаштувань;</li><li>встановлював старшу версію skype (7.35);</li><li>переконувався, що internet explorer нормально «ходить» в інтернет (так, microsoft умудрилися і skype якимось чином прив'язати до двигунця ie, щоби ви й не сумнівалися);</li><li>поновлював сертифікати безпеки за допомогою <i>rootupd.exe</i> з сайту microsoft…</li></ul>як я зрозумів, читаючи форуми, користувачів з цією проблемою безліч, і проблема таки виникла на стороні microsoft через чергове поновлення сервісу.<br /><br />а ось що допомогло…<br /><br />на комп'ютері <b>з будь-якою старшою версією windows</b> (в мене спрацювало на десятці, але потрібно взяти НЕ версію з новим  інтерфейсом, яка йде в комплекті windows 10, а завантажити нормальний  skype):<br /><ul><li>запустити skype і залогінитися!</li><li>поки skype працює — файловим менеджером зайти до теки користувацьких налаштувань windows (%appdata%) і зробити копію (краще архів) теки skype !</li><li>перекинути цю копію/архів на комп'ютер з windows xp. </li></ul>&nbsp;на комп'ютері з <b>windows xp</b>:<br /><ul><li>закрити skype повністю;</li><li>файловим менеджером зайти до теки користувацьких налаштувань windows (%appdata%), видалити теку skype&nbsp; і замінити її копією з іншого комп'ютера (див. вище)</li><li>запустити skype — він покаже вікно логіну замість помилки підключення до інтернету, — і залогінитися як зазвичай.</li></ul>наостанок — традиційні <strike>промені проносу</strike> палкі побажання довгих літ на адресу microsoft: молодці!