---
layout: post
title: як і чому я читаю декілька книжок водночас
date: '2017-05-11T01:45:00.000+03:00'
author: tivasyk
tags:
- книги
modified_time: '2017-05-11T02:37:31.422+03:00'
thumbnail: https://2.bp.blogspot.com/-k4QUss3YFgc/WROYLGG8ejI/AAAAAAABC9Y/n8V5X61vhbsRWQ7TiGIfApVSBgLmp8nGgCLcB/s72-c/IMG_20170426_110526_lomo.jpg
blogger_id: tag:blogger.com,1999:blog-1498862426470895405.post-7844670229222191914
blogger_orig_url: http://www.tivasyk.info/2017/05/blog-post_11.html
---

<div class="separator" style="clear: both; text-align: center;"><a href="https://2.bp.blogspot.com/-k4QUss3YFgc/WROYLGG8ejI/AAAAAAABC9Y/n8V5X61vhbsRWQ7TiGIfApVSBgLmp8nGgCLcB/s1600/IMG_20170426_110526_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="320" src="https://2.bp.blogspot.com/-k4QUss3YFgc/WROYLGG8ejI/AAAAAAABC9Y/n8V5X61vhbsRWQ7TiGIfApVSBgLmp8nGgCLcB/s320/IMG_20170426_110526_lomo.jpg" width="213" /></a></div>колись підлітком я не міг зрозуміти, як люди можуть <b>читати декілька книжок одночасно</b> (чи паралельно) — точніше, навіщо це робити. бо я хапав найцікавішу книжку з того, що траплялося під руку — особливо, якщо це&nbsp; був детектив чи фантастика, — і не випускав з рук, поки не закривав останньої сторінки. дуже часто, якщо поруч була ще одна цікавинка, я не робив навіть п'ятихвилинної перерви між двома книжками — але майже ніколи не читав двох паралельно.<br /><br />сьогодні я не розумію, як можна НЕ читати кількох книжок водночас. ось як воно в мене відбувається…<br /><b><br /></b><b>основна книжка.</b> обираю найцікавіше на перший-другий погляд з того, що скопичилося в моїй <a href="http://www.tivasyk.info/2014/04/blog-post_29.html" target="_blank">електронній бібліотечці на dropbox'і</a>. як правило, французькою мовою — хіба що вельми захочеться прочитати щось із storybundle чи humble bundle англійською. знову ж таки, віддаю перевагу детективам, трилерам і фантастиці. читаю майже виключно з екрану — на смартфоні (бо він завжди зі мною).<br /><br />з останнього прочитаного в цьому режимі — трилогія <a href="https://www.goodreads.com/book/show/257149.Lord_of_the_Silver_Bow" target="_blank">«троя»</a> та серія <a href="https://www.goodreads.com/book/show/618177.Legend" target="_blank">«дренайська сага»</a> девіда ґеммелла, <a href="https://www.goodreads.com/book/show/220817.Wolf_of_the_Steppes" target="_blank">«степовий вовк»</a> гарольда лемба (перший том серії його «козацьких пригод») тощо.<br /><br /><b>аудіокнижка.</b> коли я за кермом, або йду кілька кілометрів пішки — я слухаю аудіокнижки, це вже перетворилося на непереборну потребу. вподобання — ті ж, що й для основної книжки: французька, детектив/трилер/фантастика.<br /><br />з останнього вислуханого — <a href="https://www.goodreads.com/book/show/13613893-crains-le-pire" target="_blank">«чекай найгіршого»</a> лінвуд берклей, <a href="https://www.goodreads.com/book/show/12918641-suspicion" target="_blank">«підозра»</a> давіда абмроза, четверта і п'ята частини <a href="https://www.goodreads.com/book/show/13497.A_Feast_for_Crows" target="_blank">«пісні льоду й полум'я»</a> джорджа мартіна, <a href="https://www.goodreads.com/book/show/33.The_Lord_of_the_Rings" target="_blank">«володар перснів»</a> толкіна, <a href="https://www.goodreads.com/book/show/22314178-touch" target="_blank">«дотик»</a> клер норс тощо.<br /><br /><b>комікс.</b> приїхавши до канади, я відкрив для себе комікси… раніше я гадав, що більшість коміксів — розвага для підлітків, історії про супергероїв… але виявилося, що графічні новели можуть бути вельми цікаві! тому на випадок, коли хочеться порадувати око, і чомусь не хочеться відкривати основну книжку — я маю під рукою півдесяток коміксів з тутешньої муніціпальної бібліотеки. звісно ж, французькою — це ж бо квебек.<br /><br />з найцікавішого за останній час: фантастична пенталогія <a href="https://www.goodreads.com/book/show/1733714.USS_Nebraska" target="_blank">«sanctuaire»</a> бека дорісона, містично-романтична <a href="https://www.goodreads.com/book/show/24808306-mille-temp-tes" target="_blank">«тисяча штормів»</a> тоні сандовала, <a href="https://www.goodreads.com/book/show/20707086-le-dahlia-noir" target="_blank">«чорна даля»</a> метца за романом девіда фінчера.<br /><br /><b>дитяча книжка.</b> час від часу я читаю щось дітям на ніч. зараз трохи менше, раніше читав частіше… і якщо ми беремося до чогось довшого за пригоди петсона і фіндуса — це окрема закладочка в списку читання.<br /><br />з того, що найкраще запам'яталося — «гобіт» толкіна та «тореадори з васюківки» нестайка, хоча бралися і до дитячих серій <a href="https://www.goodreads.com/book/show/24892126" target="_blank">кокотюхи</a>, <a href="https://www.goodreads.com/book/show/18818735" target="_blank">гавроша</a>, <a href="https://www.goodreads.com/book/show/13529804--?from_search=true" target="_blank">рутківського</a>, <a href="https://www.goodreads.com/book/show/23600543?from_search=true" target="_blank">оксеника</a>.<br /><br />гадаєте, це все? дзуськи! маю ще один режим читання…<br /><br /><b>текст для тренування швидкодруку!</b> відколи навчився <a href="http://www.tivasyk.info/2013/02/i-know-kung-fu.html" target="_blank">друкувати латинкою</a> — помагаю собі підтримувати форму і водночас тренувати французьку: обираю якусь не найцікавішу книжку французькою, конвертую в звичайний текст (бо, як правило, зберігаю epub'и, mobi та fb2), «заряджаю» на klava.org і набираю.<br /><br />найцікавіше, що довелося перекдрукувати — «торговець зброєю» г'ю лорі.<br /><br />а що і як читаєте ви?