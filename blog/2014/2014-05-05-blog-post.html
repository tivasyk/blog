---
layout: post
title: ф’южн зомбікаліптики та стімпанка на трієчку
date: '2014-05-05T10:08:00.002+03:00'
author: tivasyk
tags:
- життя
- книги
- позитив
modified_time: '2014-05-05T10:10:56.145+03:00'
thumbnail: http://3.bp.blogspot.com/-qtZMke0oUuE/U2cz3RXhJeI/AAAAAAAAan4/RcYvPG5QVks/s72-c/boneshaker_ru_translation.jpg
blogger_id: tag:blogger.com,1999:blog-1498862426470895405.post-1527078868397131681
blogger_orig_url: http://www.tivasyk.info/2014/05/blog-post.html
---

<div class="separator" style="clear: both; text-align: center;"><a href="http://3.bp.blogspot.com/-qtZMke0oUuE/U2cz3RXhJeI/AAAAAAAAan4/RcYvPG5QVks/s1600/boneshaker_ru_translation.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://3.bp.blogspot.com/-qtZMke0oUuE/U2cz3RXhJeI/AAAAAAAAan4/RcYvPG5QVks/s1600/boneshaker_ru_translation.jpg" height="200" width="150" /></a></div>учора заскочили з сином до <a href="https://maps.google.com/" target="_blank">«літери» на льва толстого</a> — без мети, просто почитати назви на палітурках, — і випадково мені кинулася в очі <b>знайома ілюстрація на обкладинці</b>: ба, та це ж «boneshaker» <a href="http://www.tivasyk.info/2013/07/blog-post_4.html" target="_blank">з другої збірки humble ebook bundle</a>! тільки в перекладі російською назва досить неоковирно звучить: «костотряс».<br /><br />наразі це єдина книжка з усієї збірки, яку я <a href="https://www.goodreads.com/review/show/658395728" target="_blank">прочитав</a>: бракує часу на читання англійською, але <b>ф’южн зомбікаліптики та стімпанка</b> я ж не міг не відкрити одразу на читалці?! щиро кажучи, хоч на обкладинці й написано «найкращий фантастичний роман 2010 року» — але насправді чтиво досить посереднє, на трієчку, призначене не надто вибагливій підлітковій аудиторії.<br /><br />але ж не даремно перчик, поки я читав це в оригіналі, змушував мене переказувати сюжет? тепер матиме змогу прочитати сам, — я <b>не втримався й придбав</b>. після «війни z» брукса піде чудово.<br /><br /><b>p.s.</b> ціна книжки в твердій палітурці — 109 грн (96 грн на yakaboo). це більше, ніж рік тому я заплатив за всю збірку, до котрої, окрім boneshaker’а, увійшло ще п’ять електронних текстів. коротше кажучи, читати в оригіналі — дешевше =)