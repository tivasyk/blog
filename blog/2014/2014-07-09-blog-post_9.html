---
layout: post
title: мандрівні капці йдуть на пенсію
date: '2014-07-09T19:59:00.002+03:00'
author: tivasyk
tags:
- життя
- мандри
- товари
modified_time: '2014-07-09T19:59:26.068+03:00'
thumbnail: http://1.bp.blogspot.com/-mDtu1ZB45wM/T_LyB1jG-OI/AAAAAAAAO-A/fl7nST1XVak/s72-c/P6290244_resize.jpg
blogger_id: tag:blogger.com,1999:blog-1498862426470895405.post-9167857460506868694
blogger_orig_url: http://www.tivasyk.info/2014/07/blog-post_9.html
---

<div class="separator" style="clear: both; text-align: center;"></div><div class="separator" style="clear: both; text-align: center;"><a href="http://1.bp.blogspot.com/-mDtu1ZB45wM/T_LyB1jG-OI/AAAAAAAAO-A/fl7nST1XVak/s1600/P6290244_resize.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" src="http://1.bp.blogspot.com/-mDtu1ZB45wM/T_LyB1jG-OI/AAAAAAAAO-A/fl7nST1XVak/s200/P6290244_resize.jpg" height="150" width="200" /></a></div>минулих вихідних мої зручненькі <b>мандрівні капці</b>… подерлися. вони добряче помандрували світами за чотири чи п’ять років — побували <a href="http://www.tivasyk.info/2010/05/blog-post_27.html">у турції</a> та <a href="http://www.tivasyk.info/2010/12/blog-post_13.html">угорщині</a> (2010), <a href="http://www.tivasyk.info/2011/06/blog-post_15.html">швеції</a> (2011, 2012), <a href="http://www.tivasyk.info/2011/06/blog-post.html">на майорці</a> (2011), <a href="http://www.tivasyk.info/2012/08/blog-post_13.html">у бельгії та франції</a> (2012), признаймні двічі їздили <a href="http://www.tivasyk.info/2012/07/blog-post_9.html">до криму</a> (2010, 2012)…<br /><br />…але врешті-решт не витримали дводенного відпочинку на шацьких озерах.<br /><br />прикро. особливо прикро тому, що я до цього часу <a href="http://www.tivasyk.info/2011/05/blog-post_3701.html">так і не знайшов був</a> на заміну нічого такого, що мені справді сподобалося б, хоча <a href="http://www.tivasyk.info/2011/05/blog-post_3701.html">пробував</a> кілька разів, і навіть <a href="http://www.tivasyk.info/2012/03/blog-post.html">щось цікаве траплялося</a> в іноземних веб-крамницях за притомні гроші…<br /><br />тож цього разу довелося негайно розпочинати пошуки навправду, тому що без легких капців я не можу. звик.<br /><br /><a name='more'></a>отже, заїхав до великого київського торгового центру й пішов крамницями. одразу зрозумів таке: будь-яке взуття <b>треба тримати в руках і міряти</b>, але капців це стосується особливо! тому що по-перше, я люблю отримувати <b>задоволення від носіння взуття</b>, і не лише естетичне — це має бути щось майже фізіологічне. будь-яка маленька дрібничка може зіпсувати враження. по-друге, розмір капців, які доводиться купувати, інколи дивує, але про це далі.<br /><br />опанувавши бажання похапцем придбати бодай щось, я обійшов усі крамниці й поїхав собі — поглянути ціни в тенетах на деякі найцікавіші моделі. після порпання hotline’ом вибір звузився до двох моделей… одна з яких (kildare bs59002) відпала одразу через відсутність на складі.<br /><br /><div class="separator" style="clear: both; text-align: center;"></div>залишилися капці <b>timberland 5616r earthkeepers</b>.<br /><br /><div class="separator" style="clear: both; text-align: center;"><a href="http://1.bp.blogspot.com/-PIOa7kfYq0g/U71twZ4aqfI/AAAAAAAAdO8/nk0rBIAZRd0/s1600/timberland_earthkeepers_5616r_3.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://1.bp.blogspot.com/-PIOa7kfYq0g/U71twZ4aqfI/AAAAAAAAdO8/nk0rBIAZRd0/s1600/timberland_earthkeepers_5616r_3.jpg" height="80" width="200" /></a></div>в «інтертопі» їх пропонували за 699 грн. мене дуже здивувало, що і «розетка» виставила на цю модель ту ж саму ціну, — а я ж завжди вважав «інтертом» досить дорогою взуттєвою крамницею?<br /><br />попри однакову ціну, цього разу я вирішив віддячити «інтертопу» за можливість ще раз потримати їх в руках і приміряти. і добре зробив, як виявилося: наступного дня продавчиня зробила приємний сюрприз, повідомивши, що саме в цей день почала діяти акційна знижка –30% на цей товар! тож earthkeepers’и дісталися мені за 489 гривень, що я вважаю більш ніж прийнятною ціною: капці <b>надзвичайно приємні й комфортні</b>!<br /><br />сюрприз із розміром: носячи туфлі розміру 41,5 чи 42, я здивувався, коли найкомфортніші для мене виявилися капці аж 44-го розміру! от чому не варто купувати таке взуття в онлайн-крамницях: ніколи не вгадаєш. <br /><br />але це ще не завершення історії. скориставшись тим, що знижка діє не лише на пляжні капці, а й на сандалі, я зробив таке, що раніше вважав просто неможливим: я дозволив собі поміряти кілька пар сандалів… чомусь раніше цей тим взуття асоціювався в мене лише з досить бідним дитинством у совєцькому союзі…<br /><br />…і «відкрив» для себе <b>ecco hyper terrain 3</b>.<br /><br /><div class="separator" style="clear: both; text-align: center;"></div><div class="separator" style="clear: both; text-align: center;"><a href="http://2.bp.blogspot.com/-BAUbfcIRIyg/U71zgLA8twI/AAAAAAAAdPU/EOZBjMl3Pjc/s1600/ecco_hyper_terrain_iii_2.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://2.bp.blogspot.com/-BAUbfcIRIyg/U71zgLA8twI/AAAAAAAAdPU/EOZBjMl3Pjc/s1600/ecco_hyper_terrain_iii_2.jpg" height="133" width="200" /></a></div>коротше кажучи, я «не зміг» з них визутися визутися, такі вони видалися мені зручні. довелося придбати, і тепер я маю собі не лише нові мандрівні капці, але й надзвичайно комфортні сандалі. так, ціна «кусюча» навіть зі знижкою, але я не зміг собі відмовити — аж надто вони зручні, а ще мають трішки футуристичний вигляд завдяки отворам у підошві, котрі закриті металевими сіточками. виглядає незвично, і справді дозволяє нозі «дихати».<br /><br />крім того вони ле-ге-сень-кі! три застібки дозволяють щонайзрічніше припасувати їх на нозі, зручна внутрішня сторона підошви з жорсткої гуми за зручністю нагадує <a href="http://www.tivasyk.info/2012/06/blog-post_20.html">легендарні crocs’и</a>, а використання лише штучних матеріалів гарантує, що сандалі не бояться води. бомба.<br /><br />і знову сюрприз із розміром: найкраще підійшов 43-й. як після цього можна пробувати купувати взуття онлайн, я навіть не знаю… хіба що вже знайомі моделі?<br /><br />отак я наробив покупок, від яких пруся до нестями =) тепер старі мандрівні капці спокійно йдуть на пенсію — і хай живе зручне літнє взуття!