---
layout: post
title: 'ідейний штурм: лого та іконка для укрнетбука'
date: '2010-04-16T16:57:00.000+03:00'
author: tivasyk
tags:
- комп'ютери
- ідея
- нетбук
modified_time: '2010-04-16T16:57:35.525+03:00'
thumbnail: http://4.bp.blogspot.com/_wFmUV6FUCKU/SZ2RnGIQrII/AAAAAAAAD60/8JXi-QIaQ4o/s72-c/Speaker.jpg
blogger_id: tag:blogger.com,1999:blog-1498862426470895405.post-6476731052237136658
blogger_orig_url: http://www.tivasyk.info/2010/04/blog-post_7624.html
---

<a href="http://4.bp.blogspot.com/_wFmUV6FUCKU/SZ2RnGIQrII/AAAAAAAAD60/8JXi-QIaQ4o/s1600-h/Speaker.jpg" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5304556036958497922" src="http://4.bp.blogspot.com/_wFmUV6FUCKU/SZ2RnGIQrII/AAAAAAAAD60/8JXi-QIaQ4o/s200/Speaker.jpg" style="cursor: pointer; float: right; height: 179px; margin: 0pt 0pt 10px 10px; width: 200px;" /></a>коротко: хочу провести невеличкий конкурс ідей для логотипу та іконки (<i>favicon</i>) для блога «український нетбук». детальніше — читайте далі. <br /><br /><h3>про «український нетбук»</h3>вже більше року — <a href="http://www.tivasyk.info/2009/02/blog-post_5101.html">від лютого 2009-го</a> — ми з <a href="http://unix.novostavskiy.kiev.ua/">юрою новоставським</a> (<a href="http://twitter.com/yurnov">@yurnov</a>) напару ведемо спільний блог <a href="http://www.ukrnetbook.info/2008/01/blog-post.html">«український нетбук»</a>: за нашою задумкою, це мала бути така собі збірка цікавих (новини) і корисних (різні <a href="http://www.ukrnetbook.info/search/label/%D0%9F%D1%96%D0%B4%D0%BA%D0%B0%D0%B7%D0%BA%D0%B8">практичні підказки</a>) дописів <b>про ультрамобільні комп’ютери</b> (ноутбуки, нетбуки, комунікатори) українською мовою.<br /><br /><br /><a name='more'></a>ідея проекту народилася одного разу, коли я переглядав архів свого блогу <a href="http://www.tivasyk.info/">tivasyk@home</a> і вчергове зауважив, як багато зовсім різних тем тут намішано: і <a href="http://www.tivasyk.info/search/label/%D0%BA%D0%BE%D0%BC%D0%BF%27%D1%8E%D1%82%D0%B5%D1%80%D0%B8">комп’ютери</a> з <a href="http://www.tivasyk.info/search/label/linux">linux’ами</a>, і <a href="http://www.tivasyk.info/search/label/%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4">велосипеди</a> з <a href="http://www.tivasyk.info/search/label/%D0%B0%D0%B2%D1%82%D0%BE%D0%BC%D0%BE%D0%B1%D1%96%D0%BB%D1%8C">автівками</a>, і <a href="http://www.tivasyk.info/search/label/%D0%BF%D0%BE%D1%80%D0%BD%D0%BE%D0%B3%D1%80%D0%B0%D1%84%D1%96%D1%8F">порнографія</a> з <a href="http://www.tivasyk.info/search/label/%D0%B5%D1%80%D0%BE%D1%82%D0%B8%D0%BA%D0%B0">еротикою</a>… і, звісно ж, дописи <a href="http://www.tivasyk.info/search/label/%D0%B6%D0%B8%D1%82%D1%82%D1%8F">«за життя»</a> та про <a href="http://www.tivasyk.info/search/label/%D0%BF%D0%BE%D0%BB%D1%96%D1%82%D0%B8%D0%BA%D0%B0">українські політичні реалії</a>. ну чисто тобі звалище. з одного боку це погано: <b>пересічний читач віддав би перевагу тематичному блогу</b>… а з іншого — я свідомо не хочу перетворювати свій персональний щоденник на якийсь тематичний ресурс. адже все це, про що я пишу — це і є моє життя.<br /><br />проте комп’ютери, а надто портативні — і справді, утворили окрему, величезну і <b>досить чітко окреслену тему</b> в цій мішанині. до того ж, пропрацювавши вже <a href="http://www.tivasyk.info/search/label/%D1%80%D0%BE%D0%B1%D0%BE%D1%82%D0%B0">більше 10 років у галузі <i>it</i></a>, я можу час від часу висловлювати якісь непусті, хоч і суб’єктивні думки про ринок вцілому. і подібна ж ситуація склалася у юрка з його особистим щоденником. от ми і вирішили усі свої довписи в цій темі дублювати в окремому колективному блозі. і назвали цей проект «український нетбук».<br /><br />цілий рік ми «забавлялися» цим проектом, щиро лінуючись робити з нього щось більше, ніж просто ще одну стрічку з анонсами наших дописів і час від часу з цікавими перепублікаціями інших українських блогерів (за їхніми дозволами). а ось тепер — і не в останню чергу після <a href="http://itc.ua/node/44892">згасання інтересу до теми українізації itc</a> — зажевріло бажання перетворити «укрнетбук» на справді цікавий і справді колективний ресурс. але починатимемо з малого =)<br /><br /><h3>конкурс ідей</h3>найперше — набридло бачити просто текстову назву і стандартну блогерську іконку, відкриваючи «український нетбук». хочеться мати нехай простий, але якийсь характерний логотип. отже — конкурс.<br /><br />хоча «конкурс» — це навряд чи підходяща назва, скоріше варто було б сказати «мозковий штурм», тому що умови будуть дуже прості й незаформалізовані: <b>присилайте ідеї</b>. в будь-якому вигляді — <b>не обов’язково навіть якісь готові ескізи</b>, хоча це найцікавіший варіант. навіть просто посилання на якусь графіку, яка стійко асоціюється з тематикою блогу і може стати основою для лого, будуть доречними. часових обмежень також не буде — пропонуйте, поки я не підберу щось справді цікаве, або ж поки не виявлюся завалений спамом =)<br /><br />попереджу: формалізованого і справедливого вибору «переможців» не буде — замість цього я просто подарую <b>футболку з майбутнім лого «укрнетбука»</b> тому, хто запропонує найцікавішу ідею, і <b>ще дві таких самих футболки</b> розіграю між рештою активних учасників цього «штурму» (з рівними шансами).