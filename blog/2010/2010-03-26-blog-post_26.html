---
layout: post
title: відкритий коментар
date: '2010-03-26T14:33:00.001+02:00'
author: tivasyk
tags:
- україна
- українська мова
modified_time: '2012-05-19T10:36:02.234+03:00'
thumbnail: http://2.bp.blogspot.com/_wFmUV6FUCKU/R4zFq_1EgkI/AAAAAAAAA00/vnz2tXjssmM/s72-c/vyshyvanka_ukr.jpg
blogger_id: tag:blogger.com,1999:blog-1498862426470895405.post-7523873179079053743
blogger_orig_url: http://www.tivasyk.info/2010/03/blog-post_26.html
---

<a href="http://2.bp.blogspot.com/_wFmUV6FUCKU/R4zFq_1EgkI/AAAAAAAAA00/vnz2tXjssmM/s1600/vyshyvanka_ukr.jpg"><img alt="" border="0" src="http://2.bp.blogspot.com/_wFmUV6FUCKU/R4zFq_1EgkI/AAAAAAAAA00/vnz2tXjssmM/s1600/vyshyvanka_ukr.jpg" style="cursor: pointer; float: right; margin: 0pt 0pt 10px 10px; width: 200px;" /></a>один хороший товариш поставив мені запитання в коментарях <i>google reader</i>, на яке мушу відповісти — але водночас не можу дати простої, короткої відповіді, яку не шкода було б «викинути» в смітник мікроблогінгу (чим, по суті, є <i>google buzz</i>), а тим більше архіву коментарів у <i>google reader</i>’і.<br /><br />тому відповім я тут — нехай це буде <b>відкритий коментар</b>.<br /><br /><b>передісторія.</b> після того, як відгуло <a href="http://itc.ua/forum/showthread.php?t=38630">обговорення</a> чергового <a href="http://itc.ua/node/44892">заклику до itc запропонувати україномовні версії</a> онлайнових проектів (передбачувано безрезультатного, хоча <a href="http://itc.ua/forum/showpost.php?p=444939&amp;postcount=81">не без надії</a>) , затихли відлуння в buzz’ах та twitter’ах, я собі подумав: ну гаразд, і що? зрозуміло, що безрезультатність цих нагадувань не може стати для мене причиною відмовитися від читання <i>itc.ua</i>, <i>ko.itc.ua</i>, використання <i>hotline.ua</i> тощо: щонайменше регулярний перегляд цих ресурсів пов’язаний в мене з роботою, але окрім того це справді найякісніші в україні (свідомо уникаю формулювання «українські») ресурси, присвячені <i>it</i> — чогось подібного за масштабом та якістю просто немає.<br /><br /><a name='more'></a>зустрівши десь у нетрях цих суперечок пораду читати itc.ua через google’івський сервіс перекладу, одразу спробував — на диво результат отримав більш-менш прийнятний, як на машинний переклад. ні, не якісний — але терпимий в порівнянні з перекладом, скажімо, з англійської. ну а далі вже само собою так трапилося, що тепер розшарюючи найцікавіші (як на мої інтереси) новини itc&nbsp; в google reader’і, я використовую посилання на переклади від <a href="http://translate.google.com/#auto%7Cuk%7C%D1%8F%20%D1%83%D0%BA%D1%80%D0%B0%D0%B8%D0%BD%D0%B5%D1%86">google translate</a>.<br /><br />на що отримав запитання:<br /><blockquote><i>тарас, ты теперь принципиально ko.com.ua и itc.ua через google translate читаешь?</i></blockquote>далі — коротка і стримана переписка, від якої, тим не менш, в мене залишилося трошки дивне враження… наче я отою «принциповістю» завинив? або принаймні маю так вважати.<br /><br />отже… чи є для мене принциповою позицією читання чи розшарювання матеріалів itc через перекладач? думаю, що так — це принципова позиція&nbsp; в тому сенсі, що я свідомо відчуваю <a href="http://www.tivasyk.info/2009/04/blog-post_29.html">свою «українськість»</a> як щось притаманне мені, як частину свого «я» — ну от, припустімо, як любов до матері чи дітей.<br /><br />ця <i>українськість</i> — це не щось таке, щодо чого я можу робити свідомий вибір: «от буду українцем» або «а, нехай, яка різниця». розумієте? це я.<br /><br />тож виражати цю частку себе — це все одно що захищати свою сім’ю, або бути перебірливим щодо того, під яким прапором йти в бій.<br /><br />не знаю, з чим ще порівняти. певно, я таки не космополіт =) <br /><br /><br /><b>p.s.</b> і ще… я не можу зрозуміти і прийняти негативний відтінок, що частенько люди (не кажу про конкретно цей випадок, ні, але в загальному) вкладають інколи в прикметники «принциповий» або «розумний», вимовляючи зверхньо, наче спльовуючи:<br /><blockquote><i>— не будь такий розумний!</i><br /><i>— що, дуже принциповий?</i></blockquote>звідки ця зневага до принциповості й розуму?