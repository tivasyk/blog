---
layout: post
title: трішки про розміри екранів — об’єктивні та суб’єктивні
date: '2010-09-02T11:26:00.003+03:00'
author: tivasyk
tags:
- телефон
- windows
- дизайн та верстка
modified_time: '2010-09-02T17:47:35.102+03:00'
thumbnail: http://1.bp.blogspot.com/_wFmUV6FUCKU/TH9aB7L7HwI/AAAAAAAAI9w/aDqnakwcZFE/s72-c/win_phone_7_screen.jpg
blogger_id: tag:blogger.com,1999:blog-1498862426470895405.post-2210385383058911283
blogger_orig_url: http://www.tivasyk.info/2010/09/blog-post_02.html
---

<div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TH9aB7L7HwI/AAAAAAAAI9w/aDqnakwcZFE/s1600/win_phone_7_screen.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://1.bp.blogspot.com/_wFmUV6FUCKU/TH9aB7L7HwI/AAAAAAAAI9w/aDqnakwcZFE/s200/win_phone_7_screen.jpg" width="103" /></a></div>тенета — тобто спеціалізовані сайти і блоги — ретранслюють нове повідомлення microsoft: нарешті <a href="http://gagadget.com/cellphones/2010-09-02-microsoft_zavershila_rabotu_nad_finalnoi_versiei_windows_phone_7">готова до серійного використання</a> нова операційна система для мобільних пристроїв — <a href="http://uk.wikipedia.org/wiki/Windows_Phone_7">windows phone 7</a>. за шість місяців від офіційного оголошення у барселоні скріншоту новинки не бачив хіба що сліпий — але й для сліпих піарники написали безліч прес-релізів, образно змалювавши технологічну іноваційність, інтуїтивність інтерфейсу, надзвичайну придатність до мультимедійних розваг тощо.<br /><br />знайшлися навіть люди, яким система вже сподобалася — ще до того, як її показали на «живих» серійних пристроях. нехай. так було завжди, і це нормально. я ж хочу лише подивитися на скріншот…<br /><br /><a name='more'></a>вже давненько я виношую ідею запропонувати один додатковий критерій оцінки телефонів і смартфонів з тактильним дисплеєм — співвідношення площі власне активної матриці до площі передньої панелі пристрою. приміром, для ікони техноманьяків, технологічного взірця китайської телекомунікаційної галузі, статусного символа молоді — для iphone 4g це співвідношення приблизно складає… 59%. для htc hero — 53%, для скромної nokia 5530 — 49%.<br /><br />зрозуміло, що такий параметр — це лише груба (бо надто точна) констатація, результат вимірювання, адже користувач оцінює розміри суб’єктивно, і дизайнери вміють цією суб’єктивною оцінкою маніпулювати. але хай йому грець — треба ж від чогось відштовхнутися?<br /><br />отже, повернуся до windows phone 7… зрозуміло, що зображення, яке вже усім сидить в печінках — це лише ілюстрація, макет, і обчислене для нього співвідношення 71% ні на що не вказує — «живі» ж бо смартфони будуть інакшими. але…<br /><br />зважте на те, що візуально, суб’єктивно тут дисплей сприймається як ще менший — через те, що чорні поля вгорі та справа (зафарбовані синім на ілюстрації) візуально не сприймаються як частина екрану — а швидше «плюсуються» до рамки. в результаті візуально корисна площа інтерфейсу — 47 (!) відсотків від площі макету.<br /><br />власне, от і все, що хотів сказати. привіт дизайнерам.<br /><br /><b>p.s.</b> затятим коментаторам присвячується це доповнення: я не пророкую провал windows phone 7 і загибель всієї microsoft, я не оцінюю споживацькі характеристики windows phone 7, якої ще не бачив живцем… мова в дописі йде лише про дизайнерське (в сенсі «індустріальний дизайн», а не «рюшечки») рішення головного екрану системи.