---
layout: post
title: симулятор робінзона
date: '2010-10-18T11:33:00.001+03:00'
author: tivasyk
tags:
- комп'ютери
- ігри
- linux
- підказки
- позитив
modified_time: '2011-06-14T13:44:09.013+03:00'
thumbnail: http://1.bp.blogspot.com/_wFmUV6FUCKU/TLvp93NYsWI/AAAAAAAAJEo/hkQnWZt0-a8/s72-c/minecraft_linux_01.png
blogger_id: tag:blogger.com,1999:blog-1498862426470895405.post-1609562789493819048
blogger_orig_url: http://www.tivasyk.info/2010/10/blog-post_18.html
---

<div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TLvp93NYsWI/AAAAAAAAJEo/hkQnWZt0-a8/s1600/minecraft_linux_01.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://1.bp.blogspot.com/_wFmUV6FUCKU/TLvp93NYsWI/AAAAAAAAJEo/hkQnWZt0-a8/s200/minecraft_linux_01.png" width="200" /></a></div>схоже, це таки <b>новий шедевр</b>… <a href="http://minecraft.net/">minecraft</a>. усі більш-менш поважні довкола-ігрові блогосайти вже <a href="http://gameplay.com.ua/node/1015025">написали про це</a>, — і навіть <a href="http://itc.ua/blogs/pesochnicy_-_budushhee_mmog_49187">деякі неігрові</a>, — але я лише нещодавно «вкурив» тему, майже випадково побачивши <a href="http://www.youtube.com/watch?v=asImTDkPWKA">пару роликів на youtube</a>.<br /><br />перш ніж розповідать про цю інді-забавку, ризикуючи «присадити» на неї половину читачів, зверну увагу на скріншот: minecraft <a href="http://www.tivasyk.info/2010/09/blog-post_24.html">на стільниці нетбука з linux</a>, <b>в безкоштовному режимі локальної гри</b>. як це зробити — буде далі. отже…<br /><br />як влучно <a href="http://gameplay.com.ua/node/1015025#comments">написав один з коментаторів</a>, <i>minecraft</i> — це <i>«трушний симулятор робінзона»</i>, і лаконічніше не скажеш: головний персонаж опиняється на безлюдному острові, сам-самісінький. довкола — пляж, далі дерева, гори, озера й водоспади… дерева можна рубати, землю — копати, в горах вибивати шахти… овечок, поросят і корівок, що пасуться на схилах, можна вполювать. з деревини, каменю та металу — робити сокири, лопати, кирки, зі шкіри — одяг. з каменю — збудувати будиночок. ідилія.<br /><br />а вночі приходять вони… власне, <a href="http://www.youtube.com/watch?v=FaMTedT6P0I">про це є трейлер</a> (дивитися зі звуком).<br /><br /><a name='more'></a>хардкорний квейкер погляне на псевдо-пікселізовану графіку, потицяє трішки мишкою — плюне й вилається: що за нудота? тим часом <i>minecraft</i>, написаний фактично однією людиною (перша версія <i>classic</i> побачила світ у травні 2009), здобув фантастичну популярність: <a href="http://en.wikipedia.org/wiki/Minecraft#Reception">вікіпедія звітує</a> про майже півтора мільйона зареєстрованих користувачів, і з них <b>більше 400 тисяч придбали платну версію</b> (<a href="http://minecraft.net/prepurchase.jsp">9,95 євро за штучку</a>) для онлайнової гри. звідки така популярність?<br /><br /><h3>аутизм як хоббі</h3><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TLv3121OvZI/AAAAAAAAJEs/F1oLb5EXh2U/s1600/minecraft_linux_02.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://1.bp.blogspot.com/_wFmUV6FUCKU/TLv3121OvZI/AAAAAAAAJEs/F1oLb5EXh2U/s200/minecraft_linux_02.png" width="200" /></a></div>якщо перефразувать старезний мем*, люди діляться на дві категорії — одні в дитинстві грали в <i>transport tycoon</i> та <i>simcity</i>, а іншим потрібні гроші =) ті, що грали в симулятори будівельників, теж якось там діляться… але загалом можна прослідкувать певну закономірність: їм цікавіше будувать, аніж воювать, краще годинами сидіти <a href="http://www.tivasyk.info/2007/10/simutrans.html">над картою залізничної мережі</a>, аніж отримувать тридцятисекундні порції ігрового адреналіну в коротких мережевих перестрілках <i>counterstrike</i>’а «до першого в голову»…<br /><br />…от для таких людей <i>minecraft</i> — це очищений, <b>рафінований наркотик</b>. стилізована графіка, майже необмежений простір для географічних досліджень, система ремесел (crafting), щоби було чим себе зайняти — і повна свобода дій, аж до відсутності будь-якого сюжету, окрім створеного самим гравцем (<i>«…пізніше я побудую тут височенну вежу!»</i>)<br /><br />така суміш <b>викликає залежність миттєво</b>.<br /><br />щоб подивитися, як виглядає світ <i>minecraft</i>, не обов’язково щось встановлювати на комп’ютер — достатньо відкрити веб-сайт проекту і запустити <a href="http://minecraft.net/play.jsp">стару версію minecraft classic в одиночному режимі</a>. тут немає ремесел, корів і ворожнечі — але є необмежена кількість будівельного матеріалу і «пісочниця» (ландшафт) для експериментів. у безкоштовному варіанті зберегти результат не вдасться, але відчути, що воно таке — цілком можна.<br /><br />* «запуск» мема можна прослідкувати, мабуть, аж <a href="http://www.imdb.com/title/tt0097561/">до «голки»</a>, де він озвучений цоєм: <i>«люди делятся на две категории: одни сидят на трубах, а другим нужны деньги»</i>. <br /><br /><h3>нетбук, linux та minecraft</h3><div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/TLwF4o03BTI/AAAAAAAAJEw/De2jvXaq7Ss/s1600/minecraft_linux_03.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://3.bp.blogspot.com/_wFmUV6FUCKU/TLwF4o03BTI/AAAAAAAAJEw/De2jvXaq7Ss/s200/minecraft_linux_03.png" width="200" /></a></div>коротко про рецепт успішного запуску <i>minecraft</i> на <i>linux</i>. я запустив на нетбуці з <a href="http://www.tivasyk.info/2010/08/blog-post_31.html">crunchbang 10 alpha (statler)</a> — підгальмовує, але їде, навіть іграбельно. секрети три:<br /><ol><li><i>minecraftsp</i> замість офіційної версії з сайту</li><li>фікс для проблеми, коли <i>java</i> відмовляється бачити мережеве з’єднання</li><li>мінімальні графічні налаштування (лише для нетбуків)</li></ol>отже <b>перше</b>: перевірити, що встановлено <i>java</i> версії не нижче 1.6:<br /><blockquote><code>java -version</code></blockquote>якщо ні — встановити (гуглимо або питаємо в коментарях).<br /><br /><b>друге</b>: замість завантажувати <a href="http://minecraft.net/download.jsp">офіційну версію minecraft alpha</a> — шукаємо в тенетах <i>minecraftsp</i>, написаний кимось загрузчик і апдейтер для <i>minecraft</i> (підказка: <a href=http://isohunt.com/torrent_details/223912369/MinecraftSP+v12+1?tab=summary>isohunt</a> або <a href="http://btjunkie.org/search?q=minecraftsp">btjunkie.com</a> і перший-ліпший торент-клієнт вирішують питання). він дозволяє грати безплатно в локальну і цілком повну версію гри, з можливістю зберігати гру.<br /><br />інсталяція не потрібна — достатньо перенести файл <i>minecraftsp.jar</i> зі звантаженої теки <i>linux</i> в окрему теку (наприклад, <i>minecraft</i>) в домашньому каталозі.<br /><br />запускати з консолі приблизно так:<br /><blockquote><code>java -Xmx1024M -Xms512M -cp MinecraftSP.jar net.minecraft.LauncherFrame</code></blockquote>важливо! <b>під час першого запуску</b> потрібен зв’язок з інтернетом — загрузчик сам завантажить свіжу версію гри (<i>minecraft.jar</i>) та необхідні бібліотеки <i>java</i>.<br /><br /><b>третє</b>: якщо <i>java</i> звітує про помилку з’єднання з тенетами (<i>network is unreachable</i>) — перед наступним запуском командуємо в консолі таке (тут два рядка, об’єднані зворотнім слешем):<br /><blockquote><code>sudo sed -i 's/net.ipv6.bindv6only\ =\ 1/net.ipv6.bindv6only\ =\ 0/' \<br />/etc/sysctl.d/bindv6only.conf &amp;&amp; sudo invoke-rc.d procps restart</code></blockquote>після цього загрузчик має запуститися нормально. у віконці з полями для вводу логіна/пароля для мережевої гри — залишаємо поля пустими (!) і тиснемо <i>login</i>. коли з’явиться меню, <b>для нетбука</b> в налаштуваннях (<i>options</i>) необхідно вибрати мінімальну&nbsp;дистанції видимості (<i>render distance: tiny</i>) та мінімальну якість графіки (<i>graphics: fast</i>), інакше буде слайдшоу.<br /><br />після того, як робінзона <b>раз чи два з’їдять зомбі</b> — повертайтеся читати далі =)<br /><br /><h3>ааа! вони мене з’їли!</h3><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TLwGLeBvORI/AAAAAAAAJE0/XA-1N3dQVA0/s1600/minecraft_linux_04.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://1.bp.blogspot.com/_wFmUV6FUCKU/TLwGLeBvORI/AAAAAAAAJE0/XA-1N3dQVA0/s200/minecraft_linux_04.png" width="200" /></a></div>починаючинову гру, можна вибрати один з чотирьох рівнів складності, і лише один з них, елементарний (<i>peaceful</i>) не генерує кровожерливих тварюк. але стандартно гра встановлює простий рівень (easy) — і перша ніч стає останньою.<br /><br />але якщо забавка сподобалася — раджу переглянути серію відео-підказок <a href="http://www.youtube.com/watch?v=0VWnQHS-ffs">«як пережити першу ніч в minecraft»</a> на youtube, а також почитати, <a href="http://www.minecraftwiki.net/wiki/Crafting">як створювати інструменти</a>. після такої «школи робінзонів» можна знову запускати minecraft і копати своє перше сховище.<br /><br />успіхів.