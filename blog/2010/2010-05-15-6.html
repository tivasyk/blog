---
layout: post
title: humble indie bundle — не пропустіть, бо шкодуватимете!
date: '2010-05-15T12:51:00.003+03:00'
author: tivasyk
tags:
- комп'ютери
- windows
- ігри
- linux
- позитив
- товари
- діти
modified_time: '2010-05-15T13:31:06.001+03:00'
thumbnail: http://3.bp.blogspot.com/_wFmUV6FUCKU/S-5vPFp-FlI/AAAAAAAAIR4/DLSpI3QSb24/s72-c/humble_indie_bundle.jpg
blogger_id: tag:blogger.com,1999:blog-1498862426470895405.post-5833821023497255645
blogger_orig_url: http://www.tivasyk.info/2010/05/6.html
---

<div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/S-5vPFp-FlI/AAAAAAAAIR4/DLSpI3QSb24/s1600/humble_indie_bundle.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="103" src="http://3.bp.blogspot.com/_wFmUV6FUCKU/S-5vPFp-FlI/AAAAAAAAIR4/DLSpI3QSb24/s200/humble_indie_bundle.jpg" width="200" /></a></div>якщо хто ще не встиг <a href="http://www.wolfire.com/humble">придбати 6 чудових інді-забавок</a> для себе або своїх діточок — не зволікайте і негайно це зробіть! бо пізніше жалкуватимите, або тамуючи муки совісті завантажуватимете їх з торент-звалищ. тому що ігри справді варті уваги — зокрема, кумедна <i>world of goo</i>, надзвичайно красива aquaria чи моторошна <i>penumbra</i>, — а ще ж і <b>ціна… вільна</b>! тобто заплатити можна стільки, скільки хочеш. або можеш.<br /><br />небачений атракціон щедрості (тут — без іронії!) за назвою <acronym title="майже дослівно: скромний незалежний рекламний набір">humble indie bundge</acronym> влаштувала компанія <a href="http://www.wolfire.com/">wolfire</a>. про цього маленького (п’ятеро чоловік) незалежного виробника відеоігор я дізнався випадково, коли натрапив у тенетах на <a href="http://www.youtube.com/watch?v=LWTxaAj5w-4">видиво</a> з абсолютно «безбашенного» 3d-зайцефайтінгу <i>lugaru</i> — ця забавка також є в наборі. про акцію я дізнався так само випадково — <a href="http://www.dpk.com.ua/blog/22589.html">з блогів «дпк»</a>.<br /><br />суть пропозиції <a href="http://www.wolfire.com/humble">humble indie bundle</a> настільки ж проста, наскільки незвична для світу традиційного бізнесу: забирай 5 ігор і плати стільки, скільки ввжажаєш за необхідне. кожна гра доступна в трьох версіях: для linux, windows та macos. оплата онлайн (наприклад, через paypal), після чого всі ігри (в усіх версіях!) стають доступними для завантаження, без будь-яких обмежень. на додачу бонусом — повна версія фантастично стильної адвентури <i>samorost 2</i>, котрою <a href="http://www.tivasyk.info/2009/09/blog-post_18.html">я вже колись захоплювався</a>.<br /><br /><a name='more'></a><div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/S-5vxrHEM-I/AAAAAAAAISA/049HWPvx7e4/s1600/humble_indie_bundle_versions.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="111" src="http://3.bp.blogspot.com/_wFmUV6FUCKU/S-5vxrHEM-I/AAAAAAAAISA/049HWPvx7e4/s200/humble_indie_bundle_versions.jpg" width="200" /></a></div>і от скажіть — хіба таке можна пропустити? хіба така пропозиція не варта грошей? я <b>заплатив $10</b> — хоча зрозуміло, що вже зараз увесь цей набір можна легко знайти в тенетах. це питання самоповаги, а також поваги до розробників — і навіть не стільки за роботу над чудовими ігровими проектами, доступність ігор на непопулярній системі (linux), але найперше за готовність відмовитися від традиційних в софтверному бізнесі жадібности, тотального контролю, зневаги до користувачів.<br /><br />і знаєте, що? ось такою акцією, коли кожен може заплатити хоч і 1 долар (<a href="http://novostavskiy.kiev.ua/">юра новоставський</a> підказує, що варто спершу вказати менше, і посміхнутися), <i>wolfire</i> вже зібрали… <b>більше мільйона доларів</b>! наглядна демонстрація того, що нішевий <b>бізнес може мати людське обличчя</b>, що користувачі варті довіри, а ще того, що боротьба з неліцензійним пз (принаймні в споживацькому сегменті) — це просто ознака браку креативності та здорової конкуренції.<br /><br /><b>p.s. </b>тимошко вже в захваті від world of goo — її я поставив першою, бо була доступна як .deb-пакунок. про решту забавок відпишу, можливо, пізніше.