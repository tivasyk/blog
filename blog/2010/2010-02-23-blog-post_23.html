---
layout: post
title: що гарантує нам наша держава?
date: '2010-02-23T16:45:00.002+02:00'
author: tivasyk
tags:
- політика
- україна
- негатив
modified_time: '2011-02-07T10:54:17.308+02:00'
blogger_id: tag:blogger.com,1999:blog-1498862426470895405.post-893467757564373479
blogger_orig_url: http://www.tivasyk.info/2010/02/blog-post_23.html
---

обдумуючи ідею цього допису, вловив себе на думці, що не можу добрати слів, аби передати рівень своєї зневіри і роздратування вкраїнською державою. спробую.<br /><br />держава — це (вибачайте за банальність з інститутського курсу політології) апарат насильства, якому (у випадку демократичного устрою) народ <i>делегує владу</i> для виконання певного кола важливих для суспільства функцій — в першу чергу економічних, правових, політичних: суспільство дозволяє державі <i>обмежувати свободи</i> кожного окремого громадянина в обмін на… на що?! <br /><br /><div style="text-align: center;"><b>що гарантує нам наша держава?</b></div><br />правопорядок та безпеку?! працевлаштування? добробут або хоча б дах над головою?! базовий набір прав та свобод?! ну хоч щось?! <br /><br /><a name='more'></a>да, держава все це, і більше регулярно декларує. але нічого — нічого! — не гарантує. ще раз повторити?<br /><br /><div style="text-align: center;"><b>наша держава нічого нам не гарантує!</b></div><br />я навіть не коментуватиму цієї тези: цинізм влади сягає вже таких висот, коли тільки сліпий, глухий і дурний — або просто політик — буде сперечатися з цим. держава, увесь цей безликий апарат глибоко і відверто зневажає нас усіх, і кожного зокрема. а ми — змушені це терпіти. більше того, щоби захистити свою психіку, ми звикаємо вважати це нормою.<br /><br />люди, що мали нагоду пожити за кордоном в трішки більш цивілізованих країнах, повертаються додому і надовго впадають в депресію — аж поки знову не адаптують свою психіку до цієї дійсности, призвичаять свій зір та слух запобігливо відфільтровувати страшну правду:<br /><br /><div style="text-align: center;"><b>наша держава цинічно паразитує на суспільстві, нічого не даючи взамін</b></div><br />а найстрашніше те, що навіть та надія, котру я колись плекав… котру плекає, в силу чи то юнацького оптимізму, чи запобіжно подарованої природою «дитячої» глупоти — навіть та надія кудись випаровується, коли тобі виповнюється 30-35 років. одного ранку ти оглянешся довкола, щоби раптово, незвично гостро, як біль в серці, відчути і побачити…<br /><br />…мільйони дітей, які ще вірять у щасливе майбутнє…<br /><br />…і мільйони старих в чергах за пенсіями, в чергах у поліклініках, в чергах на кладовища…<br /><br />знаєте, що? я не хочу більше жити з цією державою. а ще більше я не хочу, щоби вона так само з’їла і моїх дітей, не давши їм жодних гарантій в обім на їхню щиру віру в те, що чесною працею можна здобути щастя.