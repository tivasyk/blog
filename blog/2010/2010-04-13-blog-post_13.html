---
layout: post
title: переклад ніколи не буде?.. ніколи не кажи ніколи!
date: '2010-04-13T12:06:00.005+03:00'
author: tivasyk
tags:
- думки
modified_time: '2010-04-14T12:59:46.381+03:00'
blogger_id: tag:blogger.com,1999:blog-1498862426470895405.post-3031064656963247088
blogger_orig_url: http://www.tivasyk.info/2010/04/blog-post_13.html
---

у стрічці новин google reader зустрів посилання на допис <a href="http://www.guidetojapanese.org/blog/2010/04/12/the-truly-correct-translation/">«the truly correct translation»</a>, де автор нарікає на якість машинного перекладу і вже в другому абзаці, передбачувано, каже ось таке:<br /><blockquote><b>цитата.</b> <i>translation is and always will be an art and not a science</i> (<a href="http://www.guidetojapanese.org/blog/2010/04/12/the-truly-correct-translation/">читати повністю</a>)</blockquote>що вам сказать… учи-учи людей — все-одно самі двійки: скільки не повторюй «ніколи не кажи ніколи» — все те саме… людям — а надто людям, обтяженим <i>надмірним</i> багажем знань в одній вузькій габлузі, — так тяжко заглядати в майбутнє. а коли й роблять такі спроби — дивляться кудись не в ту сторону, крізь засмальцьовані окуляри власної спеціалізації та досвіду, коротше кажучи, нагадають напівсліпих кошенят.<br /><br /><a name='more'></a>проблема в тім, що людині важко змінити парадигму прогнозування майбутнього, врахувати зміни правил гри, так би мовити. от кілька простих ілюстрацій.<br /><br />уявімо собі людину середньовіччя, і спробуймо екстраполювати притаманну їй парадигму мислення на сучасний світ.<br /><br /><b>спілкування на відстані</b>. як оцінювала б середньовічна людина саму можливість поспілкуватися в голосом з кимось у сусідньому селі? місті? державі? можливо, допустила б, що таке можна утнути за допомогою магії, якоїсь телепатії чи що… але чи повірила б в те, що це справді буде можливо в осяжному майбутньому? — але якби ми дали цій же людині мобільний телефон і витратили 10 хв. на навчання — спілкувалася б без проблем. проте таке вирішення задачі не в контексті знайомих тій людині понять (магія тощо), а зовсім іншими, недоступними їй в рамках її безпосереднього досвіду, інструментами — просто не спадає їй на думку.<br /><br /><b>транспортування на великі відстані</b>. без проблем: середньовічна людина набирає харчів, сідає на коня або на вітрильник, і їде, їде, їде… або пливе, пливе, пливе — приєднавшись до більшої групи мандрівників (так безпечніше). але чи вважатиме вона за можливе перенестися на інший континент за 5-6 годин? певно, що ні — бо хоча казки й згадують про килими-самольоти, але досвід підказує: це лише красиві казки. зрозуміло ж: килими не літають, а отже переліт з європи до китаю за якісь там години — нереальна задача. і знову таки — людина просто не може насправді припустити можливість вирішення в рамках якоїсь іншої парадигми — не може візуалізувати собі зовсім інший рівень розвитку техніки, за якого не буде жодної необхідности ткати магічний килим!<br /><br />повернуся до перекладів. знаєте, я згоден: переклади <b>завжди</b> залишаться не наукою, а мистецтвом.<br /><br />тому що рішення задачі лежить, можливо, <b>зовсім в іншій площині</b>?<br /><br />(тут я навмисне розірву нитку допису — і <a href="http://www.tivasyk.info/2010/04/blog-post_14.html">продовжу в наступному</a>. хочу дати тобі, читачу, час подумати, пофантазувати на тему перекладів)