---
layout: post
title: deus ex + нетбук з linux’ом
date: '2010-01-24T20:42:00.008+02:00'
author: tivasyk
tags:
- комп'ютери
- ігри
- linux
- нетбук
modified_time: '2011-03-16T17:57:56.939+02:00'
thumbnail: http://4.bp.blogspot.com/_wFmUV6FUCKU/S1x8cfz4I4I/AAAAAAAAHI8/7XjE7b0z3-M/s72-c/deusex_screen_01.jpg
blogger_id: tag:blogger.com,1999:blog-1498862426470895405.post-8502204032296948413
blogger_orig_url: http://www.tivasyk.info/2010/01/deus-ex-linux.html
---

<a href="http://4.bp.blogspot.com/_wFmUV6FUCKU/S1x8cfz4I4I/AAAAAAAAHI8/7XjE7b0z3-M/s1600-h/deusex_screen_01.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="http://4.bp.blogspot.com/_wFmUV6FUCKU/S1x8cfz4I4I/AAAAAAAAHI8/7XjE7b0z3-M/s200/deusex_screen_01.jpg" width="200" /></a>провести <a href="http://www.tivasyk.info/2010/01/blog-post_23.html">десять днів удома</a>, хворіючи — випробування на витривалість та вміння себе розважити. перетерпівши перші чотири «високотемпературні» дні, я одягнувся тепліше, сів до столу з нетбуком і взявся спробувати запустити якусь хорошу комп’ютерну забавку з переліку класики усіх часів та народів.<br /><br />моя версія цього переліку не надто довга — не такий вже я затятий кібергравець був у часи студентства. найперше на думку спали такі речі, як абсолютно неперевершені <a href="http://en.wikipedia.org/wiki/System_shock_2">system shock 2</a>, <a href="http://en.wikipedia.org/wiki/Half-Life_%28video_game%29">half-life</a>, <a href="http://en.wikipedia.org/wiki/Deus_ex">deus ex</a> (хороші сюжетні шутери, відповідників яким годі шукати на linux), а ще <a href="http://en.wikipedia.org/wiki/Fallout_2">fallout 2</a> (чи не єдина <i>справжня</i> rpg) і <a href="http://en.wikipedia.org/wiki/Jagged_alliance_2">jagged alliance 2</a> (тактична rpg). ну, ці назви чули, мабуть, усі, хто на початку століття мав доступ до персоналки.<br /><br /><a name='more'></a><a href="http://4.bp.blogspot.com/_wFmUV6FUCKU/S1x-P-9SkCI/AAAAAAAAHJA/OneFSgOVzt0/s1600-h/deusex_screen_02.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="http://4.bp.blogspot.com/_wFmUV6FUCKU/S1x-P-9SkCI/AAAAAAAAHJA/OneFSgOVzt0/s200/deusex_screen_02.jpg" width="200" /></a><i></i><i>half-life</i> цього разу мене мало цікавив (свого часу я його пройшов, і оскільки це сюжетна гра — другий раз вже не так цікаво). <i>system shock 2</i> виявився міцним горішком — запустити його під wine’ом вдалося, але двигунець <i>dark engine</i> (пригадуємо ще одну легенду — <a href="http://en.wikipedia.org/wiki/Jagged_alliance_2">thief</a>) показав не більше 1 fps на інтегрованому відео <i>intel 945gse express</i>. можливо, ця проблема вирішується — поцікавлюся за іншим разом.<br /><br />а от в <i>deus ex</i> вдалося пограти — запускається і пристойно «бігає» на aspire one під linux завдяки <i>wine</i> (версія 1.0.1). звісно ж, на мінімальних налаштуваннях графіки. коротко розкажу, де взяти і як встановити.<br /><br />навряд чи у тебе є ліцензійний cd із забавкою... в кращому випадку «ліцензійний» російський переклад, я в таке не граюся. отже, прямую на <a href="http://btjunkie.org/">btjunkie</a> або інше торент-звалище і шукаю нормальний образ диска <i>deus ex</i> для pc. скоріше за все, знайдеться архів, у якому власне образ cd (файл .<i>iso</i> або <i>.img</i>) та кілька патчів. звантажую на карту пам’яті (в нетбуці лише 8 гб на ssd — місце варто берегти).<br /><br /><div class="separator" style="clear: both; text-align: center;"><a href="http://4.bp.blogspot.com/_wFmUV6FUCKU/S1yE7qznabI/AAAAAAAAHJE/X-9VsoUExNo/s1600-h/linux_deusex_01.png_resize.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://4.bp.blogspot.com/_wFmUV6FUCKU/S1yE7qznabI/AAAAAAAAHJE/X-9VsoUExNo/s200/linux_deusex_01.png_resize.jpg" width="200" /></a></div>більшість дистрибутивів linux, включаючи встановлений на моєму «аспіринчику» <a href="http://www.tivasyk.info/2009/09/blog-post_9984.html">linux mint 7 xfce</a>, вміють досить просто монтувати файли <i>.iso</i> як віртуальні оптичні дисководи (див. скріншот). мені дістався образ .img — довелося конвертувати, командую в терміналі:<br /><blockquote><code>ccd2iso файл.img файл.iso</code></blockquote>...в теці зі звантаженим img-образом. щоправда, попередньо треба переконатися, що на диску чи флешці вистачає місця для конвертованої копії. після успішного завершення (і тестового монтування) img-файл можна видалити.<br /><br />отже, монтую .iso з <i>deus ex</i>’ом — вміст віртуального cd відобразиться в теці <i>/mnt/DeusEx_GOTY_1.iso</i> або подібній (залежить від того, як називається файл <i>.iso</i>). шукаю файл <i>setup.exe</i> (ах, ностальгія за windows’ом!). для запуску потрібен <a href="http://en.wikipedia.org/wiki/Wine_%28software%29">wine</a>, тому переконуюсь, що пакунок є в системі, за необхідності встановлюю з репозиторіїв.<br /><br /><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/S1yO6z7wNVI/AAAAAAAAHJI/tiTCoikzhDk/s1600-h/linux_deusex_02.png_resize.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://1.bp.blogspot.com/_wFmUV6FUCKU/S1yO6z7wNVI/AAAAAAAAHJI/tiTCoikzhDk/s200/linux_deusex_02.png_resize.jpg" width="200" /></a></div>далі запускаю <i>setup.exe</i> за допомогою <i>wine</i> (через меню файлового менеджера або в терміналі) — інсталяція  нормально запускається, — і встановлюю гру на диск c: (фактично в linux це тека <i>/home/&lt;користувач&gt;/.wine/drive_c</i>). тут важливо, щоби вистачило місця — у випадку aspire one з 8-гігабайтним ssd це малоймовірно =) тому вдаюся до невеличких хитрощів: перед інсталяцією в теці <i>/home/&lt;користувач&gt;/.wine/drive_c  </i>створюю лінк з іменем <i>DeusEx</i>, який вказує на заздалегідь створену пусту теку на флешці, наприклад:<br /><blockquote><code>ln -s /media/&lt;назва флешки&gt;/Games/DeusEx DeusEx</code></blockquote>...і саме туди встановлюю гру: інсталятор та сам <i>deus ex</i> підміни не помітять, зате на флешці мені простіше виділити достатньо місця. проблем зі встановленням не виникає. на одному етапі інсталятор запитує, який варіант встановлення обрати — мінімальний, середній чи повний: якби встановлювати з cd — треба було б вибрати максимальний варіант, але під час встановлення з iso-образу на флешці або hdd, різниці в швидкості завантаження карт немає, тож можна вибирати будь-який — але (!) якщо встановити не максимум, то варто пам’ятати, що навіть після встановлення патчу для гри без cd доведеться щоразу монтувати iso перед запуском гри.<br /><br /><div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/S1yTwdtYvKI/AAAAAAAAHJM/4KFbTVdH4Us/s1600-h/linux_deusex_03.png_resize.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://3.bp.blogspot.com/_wFmUV6FUCKU/S1yTwdtYvKI/AAAAAAAAHJM/4KFbTVdH4Us/s200/linux_deusex_03.png_resize.jpg" width="200" /></a></div>наступний крок — налаштування wine і гри. методом проб і помилок я прийшов до такої комбінації налаштувань: wine для deus ex запускаю в режимі windows xp, і включаю емуляцію віртуальної стільниці 1024x600 (так простіше «вбити» розгорнуту на весь екран гру у випадку зависання), звуковий двигунець — <i>alsa</i>; решта налаштувань — стандартно.<br /><br />готово. під час першого запуску <i>deus ex</i> запропонує налаштувати графіку — вибираю графічний двигунець <i>opengl</i> (з’являється в переліку, якщо поставити галочку, щоби показувати додаткові варіанти), розподільчу здатність 1024x600, повний екран (<i>fullscreen</i>), мінімальний рівень якості.<br /><br />в такому режимі <i>deus ex</i> цілком іграбельний.<br /><br />щоправда, 9" дислпею малувато для шутера від першої особи — але мене виручають 20 дюймів <a href="http://www.tivasyk.info/2009/10/blog-post_5555.html">зовнішнього дисплея</a>; при цьому не варто виключати власний дисплей нетбука, бо інакше сервер x трохи дивно поводиться: періодично зображення «замерзатиме», тимчасово лікується перескакуванням в термінал (ctrl+alt+f1) і назад (ctrl+alt+f7).<br /><br />ще одна невеличка проблемка: інколи з незрозумілих причин в грі пропадає звук — якоїсь закономірності не помітив, але схоже на проблему wine’а, бо перезавантаження останнього сейву виправляє ситуацію.<br /><br />ну от, все. можна забавлятися.<br /><br /><b>p.s.</b> колись давненько мені вдавалося і <i>fallout</i> запустити під wine’ом — трошки гальмує, але загалом іграбельно. деталі розповім якось за іншим разом — як пройду <i>deus ex</i> =)<br /><br /><b>p.p.s.</b> на сайті <a href="http://www.visualwalkthroughs.com/">visual walkthroughs</a> є ілюстрована <a href="http://www.visualwalkthroughs.com/deusex/deusex.htm">інструкція з проходження deus ex</a> — на випадок, коли потрібна допомога (скріншоти якраз звідти — сам полінувався). хоча насправді гра досить проста, її родзинка — сюжет.