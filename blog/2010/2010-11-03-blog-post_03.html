---
layout: post
title: анамнез і невизначеність
date: '2010-11-03T17:39:00.001+02:00'
author: tivasyk
tags:
- комп'ютери
- linux
- негатив
- нетбук
modified_time: '2010-11-04T16:50:16.773+02:00'
thumbnail: http://3.bp.blogspot.com/_wFmUV6FUCKU/TNF5hSTKNTI/AAAAAAAAJJg/3Y4hHdKq80M/s72-c/Tux_Gang.jpg
blogger_id: tag:blogger.com,1999:blog-1498862426470895405.post-4883634352001025351
blogger_orig_url: http://www.tivasyk.info/2010/11/blog-post_03.html
---

<div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/TNF5hSTKNTI/AAAAAAAAJJg/3Y4hHdKq80M/s1600/Tux_Gang.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://3.bp.blogspot.com/_wFmUV6FUCKU/TNF5hSTKNTI/AAAAAAAAJJg/3Y4hHdKq80M/s200/Tux_Gang.jpg" width="200" /></a></div>маю собі в тимчасове користування 11-дюймовий ноутбук: хочу спробувать, чи потрібна мені така <a href="http://www.tivasyk.info/2010/09/blog-post_24.html">заміна для нетбука</a>.<br /><br />зрозуміло, що ніяких <a href="http://www.tivasyk.info/2010/10/blog-post_22.html">вікон</a> на машинці <a href="http://www.tivasyk.info/2008/10/linux.html">не буде</a> — але вибір лінукса саме зараз виявився… гхм, не такою простою задачею, попри — чи внаслідок? — майже п’ять років використання виключно linux’а на особистих комп’ютерах. за цей час я використовував <a href="http://www.tivasyk.info/2006/09/suse-101.html">opensuse</a> та linux mint на «підстільному» пк та <a href="http://www.tivasyk.info/2009/01/kubuntu-810-aspire-one.html">kubuntu</a>, три версії <a href="http://www.tivasyk.info/2009/05/linux-mint.html">mint</a>’а і <a href="http://www.tivasyk.info/2010/08/blog-post_31.html">crunchbang</a> — на нетбуці (не рахуючи fedora та <a href="http://www.tivasyk.info/2009/12/moblin.html">moblin</a>, які лише оглядав). здавалося б, можна було вже визначитися, що ставити на черговий комп’ютер?<br /><br /><a name='more'></a>вимоги: здоровий мінімалізм, як візуальний, так і програмний, система керування пакунками на базі <a href="http://uk.wikipedia.org/wiki/Deb">deb</a> (не питайте чому — просто упередження), стільниця <i>xfce</i> (або полегшена збірка <i>gnome</i> на крайній випадок).<br /><br /><a href="http://www.opensuse.org/en/">opensuse</a> сподобався інтеграцією системних інструментів та дрібними «рюшками» — але він rpm-базований (не хочу), нав’язує <i>kde</i> (<i>gnome</i> та <i>xfce</i> — лише опції) і «важкуватий», як не крути. <a href="http://fedoraproject.org/en/">fedora</a> приємно мінімалістична, але <i>rpm</i> і… місцями аж надто мінімалістична як на мене. <a href="http://www.kubuntu.org/">kubuntu</a> — це погано причесаний ubuntu зі стільницею <i>kde</i> — отже, поєднує мінуси того й іншого, те саме про <a href="http://www.xubuntu.org/">xubuntu</a> (єдиний плюс — <i>xfce</i> замість <i>kde</i>). <a href="http://www.linuxmint.com/">linux mint</a> — хороший варіант для початківця, але в останніх версіях автори захопилися прикрашанням, з-під тої «краси» стирчать вуха і хвости <i>ubuntu</i>, а мінімалізму і смаку в оформленні все менше.<br /><br /><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TNGCLVW6HOI/AAAAAAAAJJk/1ie4VPz2YsU/s1600/Debian_logo.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://1.bp.blogspot.com/_wFmUV6FUCKU/TNGCLVW6HOI/AAAAAAAAJJk/1ie4VPz2YsU/s200/Debian_logo.png" width="151" /></a></div><a href="http://www.ubuntu.com/">ubuntu</a>? можна було б спробувать, нарешті… але мінімалізмом тут не пахне останнім часом, плюс до всього запланований перехід до стільниці <i>unity</i> ще вилізе їм боком — а я користуйся цим?<br /><br />коротше, всі доріжки ведуть до <a href="http://www.debian.org/">debian</a>’а. або до якогось вже знайомого дистрибутива, що прямо базується на ньому без значних (як у випадку з ubuntu) змін, тобто <a href="http://crunchbanglinux.org/downloads/statler/alpha-02/">crunchbang 10</a> чи <a href="http://www.linuxmint.com/download_lmde.php">linux mint debian edition</a>, котрі простим оновленням одразу ж після встановлення та мінімальним налаштуванням перетворюються… <strike>на елегантні шорти</strike> на той самий <a href="http://www.debian.org/releases/testing/">debian squeeze</a>.<br /><br />і тут засада: жоден з трьох (<i>debian</i>, <i>crunchbang</i> та <i>lmde</i>) не хочуть нормально встановлюватись з liveusb. з різних причин.<br /><br />на тому наразі й застряг =(