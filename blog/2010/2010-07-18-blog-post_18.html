---
layout: post
title: 'нотатки в дорозі: люблін — гданськ'
date: '2010-07-18T09:39:00.002+03:00'
author: tivasyk
tags:
- мандри
- автомобіль
modified_time: '2010-08-03T21:08:18.890+03:00'
thumbnail: http://2.bp.blogspot.com/_wFmUV6FUCKU/TECx8MjjDmI/AAAAAAAAIuw/F-T8DoRr4LY/s72-c/_7151016.JPG_resize.jpg
blogger_id: tag:blogger.com,1999:blog-1498862426470895405.post-7886341707338150030
blogger_orig_url: http://www.tivasyk.info/2010/07/blog-post_18.html
---

<div class="separator" style="clear: both; text-align: center;"><a href="http://2.bp.blogspot.com/_wFmUV6FUCKU/TECx8MjjDmI/AAAAAAAAIuw/F-T8DoRr4LY/s1600/_7151016.JPG_resize.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="http://2.bp.blogspot.com/_wFmUV6FUCKU/TECx8MjjDmI/AAAAAAAAIuw/F-T8DoRr4LY/s200/_7151016.JPG_resize.jpg" width="200" /></a></div>чомусь другу половину шляху я вже нічого не занотовував — лінувався. та й зупинялися ми вже значно рідше, ніж дорогою до любліна. буду пригадувати, кілометраж приблизний.<br /><br /><b>15.07, 06:00 за києвом (1100 км)</b><br />від любліна до варшави дорога хорошої якості — але переважно незручна для проїзду, навіть вночі з малою кількістю попутного і зустрічного транспорту: по одній смузі в кожну сторону з рідкими «кишенями» для обгону, велика кількість населенних пунктів з обмеженням 50 км/год та ділянок з обмеженням 70 км/год, максимум — 90. зауважу, що усіх обмежень я дотримувався буквально (50 км/год — це 50, а не 50+20 за українською звичкою) — так радили друзі-шведи, і так пишуть порадники для мандрівників до європи. тим часом самі поляки чхати хотіли, як я зрозумів, на ці поради — і їздять переважно +20 км/год, як і ми в себе.<br /><br /><a name='more'></a>в такому темпі ми витратили години три чи й більше, щоби дістатися варшави. окружної тут немає, якоїсь швидкісної магістралі через усе місто для швидкого транзиту — теж, довелося поблукати вулицями нічного міста. поблукати буквально — навіть попри підказки навігатора, я умудрився один раз пропустити потрібний поворот, а потім ми вперлися в перекриту поліцією вулицю — аварія з перевернутою автівкою! єдина бачена за усю мандрівку, — тож зайві півгодинки покрутилися вулицями центральної варшави, змушуючи навігатор перебудовувати маршрут.<br /><br />врешті-решт виїхали на шосе до гданська, але далеко ним ми не заїхали — я вже сильно «залипав», треба було десь спинитися і трошки перепочити, бажано навіть подрімати. з’їхав з траси на якійсь найближчій заправці, став на парковку, відкинув спинку назад і відключився. мабуть, десь на півгодинки, не більше. після того тут же заправився, доливши трохи більше 20 літрів європейського 95-го бензину. розрахуватися планував карткою, але термінал чомусь не працював, тож довелося домовлятися з поляком про оплату в євро. щоправда, не певен, що то був поляк — ймовірніше, жид, судячи з того, за яким курсом він перерахував мої 35 євро (по 3,50 злотих — при курсі 3,90—4,10, як я дізнався вже у гданську).<br /><br />взагалі цей момент з валютою мене серйозно здивував: я поїхав до євроспілки, але в жодній країні маршруту — ані в польщі, ані у швеції, — євро не ходять. навіть на поромі в ресторані, барі, крамницях — приймають лише злоті та крони, але не євро.<br /><br />отже, виїхавши знову на трасу, ми пошпарили на гданськ. «ми» — доволі умовне, бо майже увесь час від півдороги на люблін, через варшаву і аж до гданська дітки спали, та й миленька переважно дрімала. тож «шпарив» головне я =) траса від варшави до гданська виявилася значно зручніша, з двома смугами в одному напрямку і значно меншою кількістю обмежень. лише в одному місці, вже перед самим гданськом, поліцаї перекрили ділянку довжиною 5-10 км, змусивши об’їжджати через сусіднє містечко.<br /><br />до гданська ми прибули десь о шостій ранку. навігатор проклав маршрут через усе місто аж <a href="http://www.blogger.com/goog_1434041445">до причалу </a><i><a href="http://maps.google.com/maps?f=q&amp;source=s_q&amp;hl=en&amp;geocode=&amp;q=gdansk+poland+kupaly&amp;sll=37.0625,-95.677068&amp;sspn=52.550571,74.003906&amp;ie=UTF8&amp;hq=&amp;hnear=Janka+Kupa%C5%82y,+Gda%C5%84sk,+Pomorskie,+Poland&amp;ll=54.405263,18.663551&amp;spn=0.004765,0.009034&amp;z=17">polferries</a></i> на півночі — і я не став ніде спинятися, вирішивши найперше розвідати місцевість, знайти офіс перевізника. дітки попрокидалися, і на найближчій заправці ми вмилися й поснідали — і поїхали гуляти в центр.<br /><br />старий гданськ — туристичний центр міста, дуже гарний. дещо нагадав про львів. цікава архітектура, вулички з характерними назвами — як от пивна, мидлярська, злотників тощо. кав’ярні та ресторації щільно, одна за одною. в одному з таких ресторанів («cico») ми пообідали в італійському стилі — великими порціями макаронів з різними соусами і заправками, залишивши в закладі 85 злотих і ще 10 на чай.<br /><br />увесь цей час я хвилювався за автівку, яку лишив <a href="http://maps.google.com/maps?f=q&amp;source=s_q&amp;hl=en&amp;geocode=&amp;q=gdansk+poland+kupaly&amp;sll=37.0625,-95.677068&amp;sspn=52.550571,74.003906&amp;ie=UTF8&amp;hq=&amp;hnear=Janka+Kupa%C5%82y,+Gda%C5%84sk,+Pomorskie,+Poland&amp;ll=54.353599,18.656137&amp;spn=0.004771,0.009034&amp;t=h&amp;z=17">на великій парковці</a> в центрі під старим муром… залишаючи, уважно роздивлявся на усі сторони. паркомата чи паркувальника не помітив — але пересторога про те, що безкоштовних парковок у європейських містах не буває, не давала спокою. тим не менше машинка дочекалася нас, а я так і не заплатив нікому, виїжджаючи, здивований, з парковки.<br /><br /><div class="separator" style="clear: both; text-align: center;"><a href="http://2.bp.blogspot.com/_wFmUV6FUCKU/TEKhaIwVcOI/AAAAAAAAIu4/aT57IM8C2rg/s1600/_7151021.JPG_resize.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="http://2.bp.blogspot.com/_wFmUV6FUCKU/TEKhaIwVcOI/AAAAAAAAIu4/aT57IM8C2rg/s200/_7151021.JPG_resize.jpg" width="200" /></a></div>по обіді повернулися до причалу, без жодних проблем за 5 хв. забрали талони на посадку — 4 для пасажирів і 1 для автівки — і навіть запопали (13:00) якраз момент прибуття і швартування нашого порому. величезна споруда на воді: принаймні 9 поверхів над ватерлінією включно з трьома палубами для автотранспорту.<br /><br />до дочатку посадки ще було досить часу, тож ми ще покаталися містом і перекусили — вже власними припасами, бо ж треба було полегшувати багаж, — в гарненькому парку над ставком, за два кроки від <a href="http://maps.google.com/maps?f=q&amp;source=s_q&amp;hl=en&amp;geocode=&amp;q=gdansk+poland+kupaly&amp;sll=37.0625,-95.677068&amp;sspn=52.550571,74.003906&amp;ie=UTF8&amp;hq=&amp;hnear=Janka+Kupa%C5%82y,+Gda%C5%84sk,+Pomorskie,+Poland&amp;ll=54.416102,18.577623&amp;spn=0.004763,0.009034&amp;t=h&amp;z=17">вулиці янки купали</a>. і рівно за дві години до заповітного часу відплиття знову були біля причалу — цього разу стали в чергу з автівок, які вже назбиралися. попри таки величеньку чергу, десь за півгодинки ми проїхали реєстрацію квитків — жодного паспортного контролю! — а ще за півгодинки очікування вже заїжджали рампою в нутро величезного плавучого готелю.<br /><br />(<a href="http://www.tivasyk.info/2010/08/blog-post_03.html">далі буде</a>)