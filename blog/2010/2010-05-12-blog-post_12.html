---
layout: post
title: і все освітилося… знову і знову
date: '2010-05-12T14:03:00.003+03:00'
author: tivasyk
tags:
- огляд
- кіно
modified_time: '2010-05-12T20:54:28.420+03:00'
thumbnail: http://3.bp.blogspot.com/_wFmUV6FUCKU/S9Sc_z7VYQI/AAAAAAAAIM0/AENI-t3PHZI/s72-c/everythingisilluminated.jpg
blogger_id: tag:blogger.com,1999:blog-1498862426470895405.post-6346719806272677582
blogger_orig_url: http://www.tivasyk.info/2010/05/blog-post_12.html
---

<div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/S9Sc_z7VYQI/AAAAAAAAIM0/AENI-t3PHZI/s1600/everythingisilluminated.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://3.bp.blogspot.com/_wFmUV6FUCKU/S9Sc_z7VYQI/AAAAAAAAIM0/AENI-t3PHZI/s200/everythingisilluminated.jpg" width="135" /></a></div>субота, пізній вечір — та вже й ніч. дітки заледве повкладалися спати — тимко зі скигленням, стрибками на ліжку і обов’яковими двома розділами з серії «смарагдового міста», а міля з восьмома сесіями «цмокання» і веселими співами на ніч… по всьому тому, вже тамуючи роздратування неминучою щоденністю процесу, взялился ми з миленькою вибирати кіно для нічного перегляду… вибухонебезпечна ситуація, враховуючи трохи різні смаки.<br /><br />втім, не посварилися =) з-поміж великої кількості вже переглянутих і кількох «свіжих» фільмів у файловій колекції зупинилися на стрічці, котра вже кілька тижнів чекала своєї черги — <b>«і все освітилося»</b> (<a href="http://www.imdb.com/title/tt0404030/">everything is illuminated</a>, 2005).<br /><br /><a name='more'></a>гадаю, що приблизно дві третини глядачів цей фільм собі вподобають: в міру дотепна і доволі стильно зроблена перша частина, трохи філософська і десь навіть містична — друга, обидві зв’язані докупи не лише сюжетом, але й одним характерним стилем режисури.<br /><br />але після перегляду особисто ми з миленькою залишилися розчарованими — цікаво те, що дуже важко було визначити, що саме викликало незадоволення… не намагатимусь аналізувати, але поділюся легкими натяками.<br /><br />по-перше, стиль явно — надто явно — нагадав кустуріцу. так і хочеться крикнути режисерові: та скільки ж можна, вже придумайте щось нове! єдиний знайомий мені фільм, знятий не кустуріцею, в якому його характерний почерк використано вміло, з почуттям міри, на користь оповіді — це, як на мене, <a href="http://www.imdb.com/title/tt0462727/">«заяць над прірвою»</a>.<br /><br />по-друге, тема. це лише мені здається, що за 50 років успішного світового піару голокост вже встиг перетворитися з фокальної точки всесвітнього руху за гуманізм і толерантність — на імпотентну суміш профанації та спекуляції. особливо в розрізі такого сюжету.<br /><br />по-третє, таки сюжет. фільм базується <a href="http://uk.wikipedia.org/wiki/%D0%92%D1%81%D0%B5_%D1%8F%D1%81%D0%BD%D0%BE">на романі джонатана фоера «все ясно»</a>, котрого я не читав… але за чималим досвідом читача і глядача можу припустити, що в літературному викладенні історія варта уваги — а от фільм не залишає враження глибокої, продуманої, зв’язної історії. зокрема, абсолютно незрозумілою для мене залишилася тема самогубства діда — цей персонаж в кіно просто не вибудуваний настільки повно, щоби розкрити внутрішню потребу цієї людини вдатися до такого кроку вже після сюжетного катарсису =/ може, я чогось не зрозумів?<br /><br />по-четверте, переклад. ми з милою дивилися фільм з (тенічно) якісним українським дубляжем, але… я так і не зрозумів, навіщо для українського прокату було дублювати російські репліки?! без них кілька ситуацій, які мали бути смішними через контраст між російськомовними і україномовними персонажами могли б справді викликати посмішку, мабуть — а суцільний дубляж просто знівелював цей елемент задумки сценариста.<br /><br />персональна оцінка: <b>3/5</b><br /><br />в сухому залишку: комедійно-драматичний мікс, що залишив по собі епітети «посередньо» та «вторинно». втім, можливо, у вас буде інша думка — дивіться кіно.<br /><br /><b>p.s. </b>я починав готувати цей допис давненько, ще <a href="http://www.tivasyk.info/2010/05/blog-post.html">до поїздки в крим</a> — і оце лише зараз спромігся закінчити й опублікувати.