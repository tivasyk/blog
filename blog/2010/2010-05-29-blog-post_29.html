---
layout: post
title: 'стамбул: шалений день'
date: '2010-05-29T01:14:00.000+03:00'
author: tivasyk
tags:
- життя
- мандри
modified_time: '2010-05-29T01:14:04.932+03:00'
thumbnail: http://lh5.ggpht.com/_wFmUV6FUCKU/TAA5DiAOpWI/AAAAAAAAIeM/pXSTEybsZtI/s72-c/istanbul_28-05-2010_07.jpg
blogger_id: tag:blogger.com,1999:blog-1498862426470895405.post-6086881928005690873
blogger_orig_url: http://www.tivasyk.info/2010/05/blog-post_29.html
---

<div class="separator" style="clear: both; text-align: center;"><a href="http://lh5.ggpht.com/_wFmUV6FUCKU/TAA5DiAOpWI/AAAAAAAAIeM/pXSTEybsZtI/s1600/istanbul_28-05-2010_07.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="http://lh5.ggpht.com/_wFmUV6FUCKU/TAA5DiAOpWI/AAAAAAAAIeM/pXSTEybsZtI/s200/istanbul_28-05-2010_07.jpg" width="200" /></a></div>сьогодні (чи то пак вже вчора!) видався шалений день — суб’єктивно якийсь надзвичайно насичений. вранці — три години презентацій, невеличкий перепочинок, обід… басейн. одразу потому — автобуси і невелика екскурсія містом із зупинками у «блакитній» мечеті та храмі софії. уперше в житті скуштував смажених каштанів: дуже ароматні й досить непогані на смак. потім — великий базар… брр, не сподобалося: гамір, торгаші, грошовий товар за дурні, по суті, гроші… а надто ця &nbsp;специфічна азійська нав’язливість.<br /><br />ну і після всього того — традиційний стамбульський турецький ресторан. я щось казав про гамір на базарі? забудьте. уявіть собі вуличку довжиною 200 –300 метрів, і по всій довжині немає нічого, окрім ресторанів, ресторанів, ресторанів… у два поверхи, без проміжків, з суцільними літніми майданчиками по обидві сторони. і надвечір — усе це майже повністю заповнене людьми, що більше говорять, ніж їдять, здається. додайте до того два-три гурти якихось бродячих турецьких музик, що не стільки музику грають, скільки намагаються добути зі своїх інструментів якомога гучніші звуки…<br /><br />базар — великий чи гігантський — просто відходить на задній план.<br /><br /><b>p.s.</b> на picasaweb знову є <a href="http://picasaweb.google.com/tivasyk/TivasykWorld#5476439507497865330">трохи нових світлин</a>, небагато.