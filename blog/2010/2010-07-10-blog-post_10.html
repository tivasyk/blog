---
layout: post
title: ранкові медитації
date: '2010-07-10T08:19:00.000+03:00'
author: tivasyk
tags:
- життя
- мандри
- автомобіль
- діти
modified_time: '2010-07-10T08:19:10.810+03:00'
thumbnail: http://lh4.ggpht.com/_wFmUV6FUCKU/TDf7RLDot4I/AAAAAAAAIuA/zoTeHPr4OCg/s72-c/_7090989_01_resize.JPG
blogger_id: tag:blogger.com,1999:blog-1498862426470895405.post-5737594302992068445
blogger_orig_url: http://www.tivasyk.info/2010/07/blog-post_10.html
---

<div class="separator" style="clear: both; text-align: center;"><a href="http://lh4.ggpht.com/_wFmUV6FUCKU/TDf7RLDot4I/AAAAAAAAIuA/zoTeHPr4OCg/s1600/_7090989_01_resize.JPG" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://lh4.ggpht.com/_wFmUV6FUCKU/TDf7RLDot4I/AAAAAAAAIuA/zoTeHPr4OCg/s200/_7090989_01_resize.JPG" width="200" /></a></div>міля розбудила мене сьогодні за п’ятнадцять шоста — повзала ліжком з напівзакритими очима, шукаючи цицю, а миленька раніше перейшла в дитячу кімнату, бо тимофійко, прокинувшись там ранесенько і відчувши себе самотнім, прийшов до нас у ліжко… лунапарк. відніс малечу до мамочки, але заснути вже годі. мобільник позвітував про 7:00 — в суботу налаштовано ті ж будильники, що і на будень. замість доганяти сон взявся читати пошту… і що? нічого цікавого, окрім <a href="http://www.tivasyk.info/2010/07/blog-post_09.html#comments">двох коментарів</a> до попереднього допису <a href="http://www.tivasyk.info/2010/07/blog-post_09.html">про іцхака пінтосєвіча™</a>.<br /><br />учора раненько їздив до автоцентру на окружній, в сервіс — знімати тонування передніх дверей, як того вимагають європейські правила. спостерігав цікавий психологічний ефект в дії: вже виїхавши з сервісу, зауважив, як тихенько муркотить двигун і як м’яко котиться автівочка… але в сервісі капот машини навіть не відкривали: ставив її на ділянку додаткового обладнання, там лише зняли тонування і поміняли замок в одніх дверях, я був коло машини постійно. от і міркуй, мучся тепер, згадуючи <a href="http://www.tivasyk.info/2008/12/3.html">про витрати на планове техобслуговування</a>.<br /><br /><a name='more'></a>сьогодні планую вирішити <a href="http://www.tivasyk.info/2010/07/blog-post_08.html">найбільшу з тих задачок, що лишилися</a> в мене перед поїздкою — поставити на комунікатор neotouch s200 навігацію igo з набором карт для україни, польщі та швеції, і спробувати цей імпровізований «навігатор» на київських вуличках.