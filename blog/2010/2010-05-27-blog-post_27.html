---
layout: post
title: 'стамбул: прелюдія'
date: '2010-05-27T23:21:00.002+03:00'
author: tivasyk
tags:
- життя
- мандри
- позитив
modified_time: '2010-05-27T23:24:13.020+03:00'
thumbnail: http://2.bp.blogspot.com/_wFmUV6FUCKU/S_7P_tUL0iI/AAAAAAAAIdk/orKkDo1gG00/s72-c/turkey_26052010_01.jpg
blogger_id: tag:blogger.com,1999:blog-1498862426470895405.post-1828440606928750890
blogger_orig_url: http://www.tivasyk.info/2010/05/blog-post_27.html
---

<div class="separator" style="clear: both; text-align: center;"><a href="http://2.bp.blogspot.com/_wFmUV6FUCKU/S_7P_tUL0iI/AAAAAAAAIdk/orKkDo1gG00/s1600/turkey_26052010_01.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://2.bp.blogspot.com/_wFmUV6FUCKU/S_7P_tUL0iI/AAAAAAAAIdk/orKkDo1gG00/s200/turkey_26052010_01.jpg" width="150" /></a></div>на середу 26 травня співпало кілька важливих подій: у тимофійка — випускне свято в дитсадку, в миленької — захист дипломної роботи в інституті… а мені саме в цей день випало летіти до стамбула, на корпоративну конференцію. здавалося б, у тій круговерті щось мало би піти не так — але все склалося чудово. якщо не зважати на те, що я побачу сім’ю лише в неділю по обіді.<br /><br />отже: бориспіль, реєстрація і паспортний контроль, літак… вилетіли з невеликим запізненням — але літак виявився комфортний, погодували на диво смачно, в польоті розважали інформацією про швидкість/висоту тощо, і приземлилися на бусурманській землі м’яко. чого ще бажати?<br /><br />порівняно до берліна, лондона чи парижа — стамбул на перший погляд не вразив: не дуже люблю я, мабуть, неохайну південну триповерхову архітектуру… втім, то була азійська частина міста, а до справді європейської ми не доїхали: пункт призначення, готель «elite world», заховався <a href="http://maps.google.com/maps?f=q&amp;source=s_q&amp;hl=uk&amp;geocode=&amp;q=turkey+istanbul&amp;sll=37.0625,-95.677068&amp;sspn=22.789218,56.513672&amp;ie=UTF8&amp;hq=&amp;hnear=%D0%A1%D1%82%D0%B0%D0%BC%D0%B1%D1%83%D0%BB,+%D0%A2%D1%83%D1%80%D0%B5%D1%87%D1%87%D0%B8%D0%BD%D0%B0&amp;ll=41.040318,28.984112&amp;spn=0.001319,0.003449&amp;z=18">в одній з пішохідних вуличок центру</a>.<br /><br /><a name='more'></a>перший день не для роботи — розташувалися з колегами (нас летіло разом п’ятеро), випили якогось недорогого пива і пообідали в найближчому гриль-барі, трохи відпочили, а о восьмій — повечеряли вже в готелі разом із ще двадцятьма колегами з різних країн східної європи. і — спатки.<br /><br />вранці, поснідавши, пішов я перевірити, чи правдиві ходили ввечері слухи про басейн в готелі, на мінус четвертому поверсі… поплавав. гхм, отак почнеш звикати до красивого життя — але ж за три дні треба буде повертатися? позитивчик, йпрст. втім, освіжився доречно перед робочим днем — тому що потім цілісінький день, від дев’ятої ранку до шостої вечора, довелося просидіти в «підвалі» (конференц-зала на мінус першому), слухаючи доволі малоінтересні презентації про стан справ у «продажників». потому — в душ і на вечерю. от і другий день минув — а «міста контрастів» ще й не бачив.<br /><br />нічого. завтра ще трошечки попрацювати — а тоді півтора дня екскурсій, розваг і контрастів. добраніч, вкраїно.<br /><br /><b>p.s.</b> трошки світлин — <a href="http://picasaweb.google.com/tivasyk/TivasykWorld#5476036752447142898">ось тут</a>.