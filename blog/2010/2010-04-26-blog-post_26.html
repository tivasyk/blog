---
layout: post
title: чорнобиль. особисті спогади
date: '2010-04-26T11:01:00.007+03:00'
author: tivasyk
tags:
- життя
- родина
- ностальгія
modified_time: '2010-04-26T17:33:14.468+03:00'
thumbnail: http://1.bp.blogspot.com/_wFmUV6FUCKU/S9VAm4kDHKI/AAAAAAAAIM8/B7zoBC0gibg/s72-c/chernobyl_485x340.jpg
blogger_id: tag:blogger.com,1999:blog-1498862426470895405.post-4699391905113474939
blogger_orig_url: http://www.tivasyk.info/2010/04/blog-post_26.html
---

<div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/S9VAm4kDHKI/AAAAAAAAIM8/B7zoBC0gibg/s1600/chernobyl_485x340.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="140" src="http://1.bp.blogspot.com/_wFmUV6FUCKU/S9VAm4kDHKI/AAAAAAAAIM8/B7zoBC0gibg/s200/chernobyl_485x340.jpg" width="200" /></a></div>нині — річниця <a href="http://uk.wikipedia.org/wiki/%D0%A7%D0%BE%D1%80%D0%BD%D0%BE%D0%B1%D0%B8%D0%BB%D1%8C%D1%81%D1%8C%D0%BA%D0%B0_%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0">аварії на чорнобильській аес</a>. минуло… <b>24 роки</b>. подумалося, що близько половини українських блогерів, а може й більше (усі у віці до 26-27 років) не мають особистих спогадів, пов’язаних з тим дивним 1986-м — для них це лише тег «чаес», що час від часу ще звучить на тб.<br /><br />я вже майже нічого не пам’ятаю. мені було десять — школяр, третьокласник. у пам’яті постають лише окремі клаптики: стривожено-стримані повідомлення в телевізорі, непевні перемови дорослих, чутки про розпилення якихось хімікатів над києвом і прохання не виходити з дому уночі. <br />пам’ятаю, що паніки не було — для цього ж потрібно, щоби інформація  розповсюджувалася  якось швидше, ніж від сусіда до сусіда, а головним джерелом інформації  був телевізор … ми, діти, залишалися безтурботними — але довкола <b>відчувалася напружена тривожність</b>, особливо восени, коли стримувати інформаційну блокаду влада вже не могла, і по телебаченню почали показувати сюжети про те, що насправді трапилося в прип’яті.<br /><br /><a name='more'></a>але то буде пізніше, — а влітку, після закінчення учбового року, були незвичні ряди автобусів перед школою і масова (як пізніше я зрозумів) відсилка дітей до піонерських таборів. так ми з молодшим братом замість поїхати одразу на львівщину, як щоліта до того — провели, здається, місяць десь під ворошиловградом (нині <a href="http://uk.wikipedia.org/wiki/%D0%9B%D1%83%D0%B3%D0%B0%D0%BD%D1%81%D1%8C%D0%BA">луганськ</a>)… тоді ми навіть не уявляли собі, де це і як далеко від києва. клаптики спогадів: спекотне літо, молодий хвойний підлісок, річечка з незвичною назвою, свято нептуна (посеред лісостепу!), прізвище вожатої загону — потатуркіна… одного дня, досить несподівано (мобілок же ж не було) нас відвідав тато, приїхавши спеціально для цього з києва.<br /><br />так дивно, що зараз ці спогади приходять важко, наче крізь якусь завісу туману… дивно усвідомлювати, що той десятилітній хлопчина — це справді був я…<br /><br />брат пригадує: <i>«ой, майже нічого не пам’ятаю... окремі спогади про  станцію де нас на потяг саджали. сухий пайок в потязі із маленьким  ножичком (рибка...), потім довго їхали потягом,... потім приїхали,  дивно, але пам’ятаю станцію, автобус, табір... […] я ще багато пам’ятаю  вже про життя в лагері... про листи, що писав додому... як собі зашивав  штани, які порвав, коли грав в футбол... загалом час, що я там провів  для мене був радше стресом... ніж канікулами...» </i><b>йому було 8 років</b>. я  дуже, дуже шкодую сьогодні, що майже зовсім не проводив часу в таборі з  ним — ми були в різних «загонах», жили в різних корпусах, розважалися і  харчувалися окремо… і сьогодні усвідомлення того, що він був там сам на  сам зі своїми дитячими проблемами, гнітить мене =(<br /><br />а <b>як ви запам’ятали рік чорнобильської катастрофи</b>? які спогади постають найбільш яскраво в пам’яті? розкажіть, хоча б коротенько — у своїх блогах, або ж <a href="http://www.tivasyk.info/2010/04/blog-post_26.html#comments">прямо тут, в коментарях</a>. буду вдячний.<br /><br />© світлину для ілюстрації запозичив <a href="http://navkolosvitu.com.ua/articles/28">у блозі «навколо світу»</a>.