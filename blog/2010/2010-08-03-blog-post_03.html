---
layout: post
title: 'нотатки в дорозі: гданськ — уппсала'
date: '2010-08-03T21:01:00.001+03:00'
author: tivasyk
tags:
- життя
- мандри
- автомобіль
modified_time: '2012-06-13T16:13:41.225+03:00'
thumbnail: http://lh5.ggpht.com/_wFmUV6FUCKU/TFge_mFSUsI/AAAAAAAAIvU/SbxVJHJJgoQ/s72-c/_7151017_resize.jpg
blogger_id: tag:blogger.com,1999:blog-1498862426470895405.post-8908186419635941730
blogger_orig_url: http://www.tivasyk.info/2010/08/blog-post_03.html
---

цей допис буде тисячним у блозі <a href="http://www.tivasyk.info/">tivasyk@home</a> — ювілей, проте якоїсь віхи я не ставитиму, а продовжу розповідати про автомандрівку до скандинавії та назад. попередні частини звіту можна знайти в архіві (<a href="http://www.tivasyk.info/2010/07/blog-post_16.html">київ — люблін</a>, <a href="http://www.tivasyk.info/2010/07/blog-post_18.html">люблін — гданськ</a>).<br /><br />але найперше — дякую всім, хто <a href="http://www.tivasyk.info/2010/08/blog-post.html#comments">привітав (бодай подумки) з поверненням</a>, і чекав звітів та світлин. декілька візуально найприємніших вже відібрав і <a href="http://picasaweb.google.com/tivasyk/TivasykWorld">опублікував на picasa</a> — розглядайте.<br /><br /><h3>18.07, 10:00 за києвом (1270 км)</h3><div class="separator" style="clear: both; text-align: center;"><a href="http://lh5.ggpht.com/_wFmUV6FUCKU/TFge_mFSUsI/AAAAAAAAIvU/SbxVJHJJgoQ/s1600/_7151017_resize.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://lh5.ggpht.com/_wFmUV6FUCKU/TFge_mFSUsI/AAAAAAAAIvU/SbxVJHJJgoQ/s200/_7151017_resize.jpg" width="200" /></a></div>пором <a href="http://www.polferries.pl/en/ferries/scandinavia/description" target="_blank">scandinavia</a>, що плаває з польського гданська до шведського нюнесхамна і назад — це, по суті, готель на воді. приблизно двохзірковий за європейськими (не українськими!) мірками. купуючи квитки так пізно, за два тижні до подорожі, і вибираючи всліпу, практично без додаткової інформації, я змушений був взяти каюту економ-класу — як виявилося, це малесенька кімнатка на другій палубі (під парковкою, нижче ватерлінії) без ілюмінаторів, у якій заледве вмістилися столик з люстерком, вішак для верхнього одягу, і дві двоярусні койки. туалет, душ — «на поверсі».<br /><br />інші каюти, розташовані на 6—8 палубах, більші й комфортабельніші. на верхній, 10-й палубі є також щось із сотня «авіакрісел» — які насправді більші й комфортніші, ніж в літаках, нагадують крісла в електричках дальнього слідування, але провести в таких ніч — не найкращий життєвий досвід. 3—5 палуби повністю займають два (здається) рівня парковки — нижня для вантажівок, верхня для легкових автівок. загалом <i>scandinavia</i> вміщує близько двох з половиною тисяч пасажирів і до 400 автівок.<br /><br /><a name='more'></a>окрім кают та парковки, на поромі є пара магазинів duty-free (на 6-й палубі) з досить обмеженим вибором товарів, кав’ярня-ресторан (на 7-мій), оглядовий бар з чудовим виглядом на море (на 10-тій) і величезна відкрита оглядова зона, розташована одразу на кількох палубах, де й проводять значну частину 17-годинної мандрівки пасажири порому — принаймні влітку і за хорошої погоди.<br /><br />а погода, я собі так міркую, на балтиці переважно хороша, і сильної гойданки, здатної розхитати величезний пароплав, не буває (або за поганих прогнозів рейси скасовують?) — бо інакше чому ніхто й нічим не кріпить автівки всередині? ми просто заїхали всередину, на п’яту палубу, стали на вказане регулювальником місце, розвантажилися — і пішли собі в каюту.<br /><br />більше про мандрівку поромом нема що розповідать: ти вечеряєш або снідаєш в кав’ярні — пароплав пливе, ти сидиш в оглядовому барі або гуляєш на відкритих палубах — пароплав пливе, ти спиш в каюті — пливе… цікаво стало, коли підійшли до шведського берега, побачили розкидані довкола невеличкі острівці з акуратними будиночками. і безліч човнів під білими вітрилами. надзвичайно гарний краєвид.<br /><br /><div class="separator" style="clear: both; text-align: center;"><a href="http://lh6.ggpht.com/_wFmUV6FUCKU/TFhYPATt3hI/AAAAAAAAI1U/q9HypcgV6uA/s1600/_7161043_resize.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://lh6.ggpht.com/_wFmUV6FUCKU/TFhYPATt3hI/AAAAAAAAI1U/q9HypcgV6uA/s200/_7161043_resize.jpg" width="200" /></a></div>за півгодини до прибуття в нюнесхамн спустилися в каюту, зібрали речі й вийшли до автівки — мало не заблукавши на парковці. ще півгодинки очікування висадки, і ми виїжджаємо на причал, звідти одразу на дорогу, і орієнтуючись по знаках — не подумав завчасу включити навігатор — беремо напрямок на стокгольм.<br /><br />остання частина мандрівки, відрізок нюнесхамн — стокгольм — упсала (приблизно 130 км) виявилася найпростішою: якісна, ідеально рівненька швидкісна дорога майже на всй довжині (90—110 км/год). столицю проїхали наскрізь лабіринтом розв’язок і естакад — тут навігатор виявився незамінним, без нього заблукали б одразу… за стокгольмом двоє поліцейських влаштували двокілометрову пробку, перекривши своїм бусиком два ряди автостради… проїжджаючи їх, я придивлявся, але так і не зрозумів, на що ми витратили зайву годину часу: ні аварії, ані іншої причини перекривати смуги не побачив.<br /><br />через дві з половиною години після висадки ми вже були в упсалі, віталися з сім’єю, котра запросила нас в гості на два тижні. і тут є інтернет.<br /><br />(<a href="http://www.tivasyk.info/2010/08/blog-post_8869.html">далі буде</a>)