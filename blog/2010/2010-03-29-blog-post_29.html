---
layout: post
title: нє счітаю нєобходімим
date: '2010-03-29T12:01:00.000+03:00'
author: tivasyk
tags:
- україна
modified_time: '2012-05-19T10:41:08.840+03:00'
thumbnail: http://2.bp.blogspot.com/_wFmUV6FUCKU/R4zFq_1EgkI/AAAAAAAAA00/vnz2tXjssmM/s72-c/vyshyvanka_ukr.jpg
blogger_id: tag:blogger.com,1999:blog-1498862426470895405.post-1276917259069333169
blogger_orig_url: http://www.tivasyk.info/2010/03/blog-post_29.html
---

<a href="http://2.bp.blogspot.com/_wFmUV6FUCKU/R4zFq_1EgkI/AAAAAAAAA00/vnz2tXjssmM/s1600/vyshyvanka_ukr.jpg"><img alt="" border="0" src="http://2.bp.blogspot.com/_wFmUV6FUCKU/R4zFq_1EgkI/AAAAAAAAA00/vnz2tXjssmM/s1600/vyshyvanka_ukr.jpg" style="cursor: pointer; float: right; margin: 0pt 0pt 10px 10px; width: 200px;" /></a>вчора їздив за молоком — ще минулого літа, <a href="http://www.tivasyk.info/2009/09/blog-post_21.html">орендуючи «дачу» під києвом</a>, звикли купувати «справжнє» молочко від корівки. чи треба розказувать, як воно відрізняється на смак від того білого чорт-зна-чого з київських крамниць?<br /><br />щоправда, справжнє молочко коштує грошей — і навіть не саме по собі, бо ті <b>6 грн/літр</b> не є не те що зависокою ціною. це, як на мене, навіть непристойно низька ціна за справжнє живе молоко. але з’їздити за ним — то близько 65 км туди й назад, тобто ще близько 40 грн додатково. я купив 6 літрів — тож ціна вийшла близько <b>12,60 грн/літр</b>, і це вже «хороша» ціна. втім, не жалкую.<br /><br />але допис буде не про молоко. хазяйка, в котрої я його купував — євгенія пилипівна, — зовсім не відповідає типовому міському стереотипу «селючки»: освічена жінка, в минулому медик, зі своєю власною, виваженою думкою про зовсім різні сторони життя — такі, приміром, як зрада в шлюбі або результати президентських виборів… і от вчора якось мова зайшла про перспективи життя в україні. євгенія пилипівна зізналася мені, що від 1991-го року принципово — так, <a href="http://www.tivasyk.info/2010/03/blog-post_26.html">принципово!</a> — не розмовляє російською мовою за будь-яких обставин.<br /><br /><a name='more'></a>…і просто, без телевізійного пафосу, розповіла, чому: у тому далекому 1991-му йшла вона до виборчої дільниці <a href="http://uk.wikipedia.org/wiki/%D0%92%D1%81%D0%B5%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC_1991">на всеукраїнський референдум</a>, дорогою порівнялася з іншою жіночкою і, зрозуміло, розговорилася з нею (в селах це ж простіше, ніж в місті). ключове питання — «як будете голосувати». у відповідь отримала <i>«за союз, конєчно же!»</i> виявилося, що попутниця <b>вже 30 років живе в україні</b>, але не спілкується українською мовою, зовсім. здивувавшись, євгенія пилипівна спитала, невже ж за 30 років так і не вивчила жодного вкраїнського слова?<br /><br /><i>«нєт. нє счітаю нєобходімим»</i> — була відповідь.<br /><br />отут, за каконами жанру, мали б бути якісь висновки, особиста думка чи що… але їх не буде. я не знаю, що ще додати — і не знаю, чи треба. тому що в питанні мови населення україни, очевидно, ділиться на українців — яким не треба доводити, що мова = культура, і на тих, хто <b>нє счітаєт нєобходімим</b> взагалі дослухатися і пробувати прийняти логіку опонента.