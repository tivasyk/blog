---
layout: post
title: два дні в упсалі
date: '2010-07-18T09:59:00.001+03:00'
author: tivasyk
tags:
- телефон
- мандри
modified_time: '2010-08-03T21:12:02.701+03:00'
blogger_id: tag:blogger.com,1999:blog-1498862426470895405.post-7139436272395991665
blogger_orig_url: http://www.tivasyk.info/2010/07/blog-post_81.html
---

провели два дні в упсалі. точніше, один — враховуючи, що позавчора приїхали десь о четвертій. вчора ходили на прогулянку до центру, потім робили бездумні покупки в найбільшій шведській ikea, пообідавши спершу в їхній «столовій». потім закупали харчі в сусідньому супермаркеті для поїздки: сьогодні виїжджаємо на західне узбережжя — поблизу гьотеборга винайматимемо будиночок біля морської затоки на тиждень.<br /><br />інтернету там не буде (не хочеться морочитися з підключенням мобільного модему невідомої конструкції… сам передплачений пакет на тиждень вартував би 150–200 крон, що приблизно еквівалентно такій же сумі в гривнях): тобто власне модем плюс тиждень інтернету, з можливістю пізніше поповнити рахунок і користуватися далі. привіт нашим опсосам з їхніми цінами.<br /><br /><a name='more'></a>до речі, про опсосів. сюрприз (хоча навряд чи це сюрприз для тих, хто часто буває за кордоном). ще на поромі мобілка вчепилася за шведські мережі, і наші оператори порадували традиційними повідомленнями про вартість зв’язку в роумінгу: київстар хоче по 25 грн за хвилину вхідного (!) дзвінка і 35 грн/хв за вихідні, мтс дещо скромніший: вхідні по 12 грн/хв, вихідні — від 16 до 36 грн/хв в залежності від напрямку.<br /><br />але сюрприз не в цьому. шведи розказали, що всередині євроспілки діє якийсь закон, який обмежує вартість роумінгу в країнах євроспілки — 45 євроцентів за хвилину. повторити? це близько 4,5 гривні. за хвилину.<br /><br />ще раз — привіт вітчизняним опсосам і нашій турботливій, жодного разу не жадібній державі.