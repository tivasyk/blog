---
layout: post
title: 'moblin на нетбуці: особливості інтерфейсу (продовження)'
date: '2010-02-05T17:39:00.005+02:00'
author: tivasyk
tags:
- огляд
- комп'ютери
- linux
- нетбук
modified_time: '2011-08-20T22:38:09.146+03:00'
thumbnail: http://2.bp.blogspot.com/_wFmUV6FUCKU/S2rji16UyYI/AAAAAAAAHPo/ZPfIA_bNa_s/s72-c/moblin_05.png
blogger_id: tag:blogger.com,1999:blog-1498862426470895405.post-2067625476915621645
blogger_orig_url: http://www.tivasyk.info/2010/02/moblin_2354.html
---

продовжу <a href="http://www.tivasyk.info/2010/02/moblin_04.html">оповідку про інтерфейс moblin’а</a>…дуже хочеться вже взятися до випроби crunchbang чи fedora на нетбуці, але ж треба завершити огляд? залишилося небагато.<br /><br /><div class="separator" style="clear: both; text-align: center;"><a href="http://2.bp.blogspot.com/_wFmUV6FUCKU/S2rji16UyYI/AAAAAAAAHPo/ZPfIA_bNa_s/s1600-h/moblin_05.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://2.bp.blogspot.com/_wFmUV6FUCKU/S2rji16UyYI/AAAAAAAAHPo/ZPfIA_bNa_s/s200/moblin_05.png" width="200" /></a></div>в попередньому дописі я зупинився на критиці сторінки «інтернет» — і тут доречно буде додати кілька слів про моблінський веб-оглядач. по суті це <a href="http://www.tivasyk.info/2009/06/xfce-linux-mint-6-firefox.html">вогнелис</a>, але трошки «законспірований» (див. <a href="http://2.bp.blogspot.com/_wFmUV6FUCKU/S2rji16UyYI/AAAAAAAAHPo/ZPfIA_bNa_s/s1600-h/moblin_05.png">скріншот</a>): меню сховане (але можна відобразити), панель адреси поєднана з мінімізованим тулбаром, і завжди максимізоване вікно.<br /><br />цікаво, що спробувавши поставити додаток (<a href="https://addons.mozilla.org/en-US/firefox/addon/1865">adblock plus</a> — обов’язковий, як на мене, для кожного користувача), я перечепився через особливості політики безпеки: moblin повідомив про недійсний сертифікат додатка і відмовився його встановлювати. незалік!<br /><br /><a name='more'></a>хоча загалом веб-оглядач функціональний, «з коробки» відображає flash — що ще треба?<br /><br /><h3>мультимедія</h3><div class="separator" style="clear: both; text-align: center;"><a href="http://4.bp.blogspot.com/_wFmUV6FUCKU/S2wwE_ni-hI/AAAAAAAAHRc/a90dphKxiTM/s1600-h/moblin_24_media.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://4.bp.blogspot.com/_wFmUV6FUCKU/S2wwE_ni-hI/AAAAAAAAHRc/a90dphKxiTM/s200/moblin_24_media.png" width="200" /></a></div>наступна сторінка стрічки-меню — мультимедійна. якщо роль сторінки «інтернет» я ще якось можу виправдати, то тут… пасую. можливо, читач щось підкаже?<br /><br />сторінка містить кадри з фільмів, обкладинки музичних альбомів та мініатюри фотографій, котрі переглядалися та прослуховувалися раніше. без будь-якої ієрархії чи групування — просто галерея з кнопочками вперед/назад.<br /><br />в правій частині вікна — список відтворення, проте — бомба! — перетягувати мініатюри до нього, або якось інакше (через попап-меню?) не можна. ніяк! єдина кнопка над списком — відтворення/пауза — працюватиме лише якщо в списку вже є хоча б щось.<br /><br />мені бракує слів, щоби достойно відтворити мої враження від грандіозного задуму програмістів.<br /><br />клацнувши на якусь мініатюру, можна відкрити стандартний мультимедійний програвач і запустити відтворення відео, музики чи слайдшоу з фотографій, те саме доступно з файл-менеджера. сам програвач — ще один шедевр мінімалізму. як і у випадку з інтернетом, в його головному вікні продубльовано галерею мініатюр — але є прогрес, бо тут принаймні є групування за джерелом (окремо відображаються файли на вбудованому носії, окремо — на карті пам’яті) та за типом медіа (аудіо, відео, зображення).<br /><br />вікно відтворення, скажімо, відео, також витримане в загальному стилі тотального обмеження функцій: скажімо, годі шукати таких звичних речей, як налаштування повтору списку відтворення, підключення субтитрів (для фільмів), відображення обкладинок альбомів тощо. з іншого боку програвач завжди показує відео на весь екран, і вміє ховати елементи керування, якщо не рухати мишкою.<br /><br />стандартно програвач не відтворює mp3 та mpeg/divx/xvid, але це досить <a href="http://www.tivasyk.info/2010/01/moblin_28.html">легко виправляється</a>.<br /><br />ага, і ще. попри підтримку завантаження пропозицій з <a href="http://www.last.fm/user/tivasyk">last.fm</a> (<a href="http://www.tivasyk.info/2010/02/moblin_04.html">на сторінці myzone</a>) — налаштування скробінгу я так і не знайшов.<br /><br /><h3>клаптики</h3><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/S2w1U-z5peI/AAAAAAAAHRg/aaUtvU3KLn0/s1600-h/moblin_25_clipboard.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://1.bp.blogspot.com/_wFmUV6FUCKU/S2w1U-z5peI/AAAAAAAAHRg/aaUtvU3KLn0/s200/moblin_25_clipboard.png" width="200" /></a></div>назву наступної сторінки перекладачі не змогли передати українською: pasteboard, в інших системах це називається clipboard — тут зберігається архів текстових фрагментів, котрі користувач копіював у пам’ять комбінацією клавіш ctrl+c або відповідною командою з меню.<br /><br />доволі корисна функція, стає в нагоді при інтенсивній роботі з текстами — або на пристроях обмеженними можливостями вводу тих текстів (екранні або лише цифрові клавіатури). працює просто і надійно, нема про що й розповідати.<br /><br />шкода, правда, що вміст не зберігається після перезавантаження moblin’а — це ще один fail.<br /><br /><h3>програми</h3><div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/S2w3e_nbujI/AAAAAAAAHRk/JmrKh3cU01E/s1600-h/moblin_26_software.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://3.bp.blogspot.com/_wFmUV6FUCKU/S2w3e_nbujI/AAAAAAAAHRk/JmrKh3cU01E/s200/moblin_26_software.png" width="200" /></a></div>наступна сторінка — це, по суті, аналог звичного головного меню (отого, що «пуск» чи «старт» у <i>windows</i>’ах).<br /><br />зверху, під рукою — перелік «улюблених» програм (перші 8 з них відображаються також <a href="http://www.tivasyk.info/2010/02/moblin_04.html">на сторінці myzone</a> для швидкого доступу), а нижче — «шухлядки» з усіма встановленими програмами, за категоріями: ігри, інтернет, медіа, налаштування, офіс, системні утиліти, стандартні.<br /><br />користуватися цим списком не дуже зручно через один малесенький нюанс: іконки займають досить багато місця, завжди стандартно відкрита лише перша «шухлядка», а до решти програм треба діставатися, гортаючи сторінку вниз і кілька разів клацаючи мишею…<br /><br />встановлення й видалення програм у moblin’і — доволі проста справа (за наявності доступу до тенет!) завдяки досить зручному менеджеру пакунків. втім, кого з користувачів linux цим здивуєш сьогодні?<br /><br /><h3>решта</h3><div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/S2w5yN0uJOI/AAAAAAAAHRo/ernk8N6y8t8/s1600-h/moblin_27_network.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://3.bp.blogspot.com/_wFmUV6FUCKU/S2w5yN0uJOI/AAAAAAAAHRo/ernk8N6y8t8/s200/moblin_27_network.png" width="200" /></a></div>про наступну сторінку — «зони» — я вже розповідав, вона просто дозволяє перемикатися між запущеними програмами.<br /><br />далі — чотири службових іконки: налаштування bluetooth, статус живлення/заряд батареї, регулювання звуку і, наостанок — налаштування мережевого підключення. тут все працює без питань — хіба що можливості з налаштування ну просто мінімальні, щоби не сказати відсутні.<br /><br />це взагалі характерно для усієї системи — практично жодного доступу до системних системних розробники не залишили. я навіть не знайшов, як змусити moblin при закриванні кришки переходити в режим suspend — бо стандартно нетбук провалюється в hibernate, і вже звідти не повертається. можливо, це глюк ядра — або пов’язано з малим розміром <i>swap</i>’а (я про це згадував), але ж я не вручну його виставляв — інсталятор сам вибрав розмір розділу, хоча на той момент в ситемі було 512 мб оперативної пам’яті…<br /><br /><br />ну, мабуть досить про moblin (фууу, аж полегшало), тепер можна буде взятися до чогось цікавішого — аж поки не вдасться покрутити в руках якийсь <a href="http://www.tivasyk.info/2010/02/moblin_05.html">комунікатор з moblin’ом</a>, як от lg gw990. от тоді справді має бути цікаво!