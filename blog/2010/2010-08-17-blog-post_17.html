---
layout: post
title: не гайте час на сучукрліт… у світі багато цікавого!
date: '2010-08-17T19:39:00.003+03:00'
author: tivasyk
tags:
- життя
- книги
modified_time: '2012-10-04T10:00:49.866+03:00'
thumbnail: http://1.bp.blogspot.com/_wFmUV6FUCKU/TGqrktj9iHI/AAAAAAAAI5g/5l8H5_h2yUk/s72-c/peter_watts_books.png
blogger_id: tag:blogger.com,1999:blog-1498862426470895405.post-3820124603524235057
blogger_orig_url: http://www.tivasyk.info/2010/08/blog-post_17.html
---

<div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TGqrktj9iHI/AAAAAAAAI5g/5l8H5_h2yUk/s1600/peter_watts_books.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="85" src="http://1.bp.blogspot.com/_wFmUV6FUCKU/TGqrktj9iHI/AAAAAAAAI5g/5l8H5_h2yUk/s200/peter_watts_books.png" width="200" /></a></div>страшенно люблю читати. читаю постійно, увесь вільний (від комп’ютера, роботи, сім’ї, керування автівкою) час… — тобто приблизно 20 хвилин увечері перед сном =/ втім, інколи й такої нагоди не випадає — тоді це поганий день, без релаксації…<br /><br />ну і от за останній час накопичилося трішки всякого чтива, яким поділюся. вибачайте, любителі сучукрлітів та іншої квазі-авангардної попсятини, на ваш смак нічого не запропоную: з віком мені все важче стає сприймати «умню» в стилі андруховичів та забужків, а хочеться чогось з одного боку легшого, з іншого — такого, щоби задіяло швидше фантазію, аніж центри роздратування.<br /><br /><a name='more'></a>найперше будуть вільні тексти, доступні в тенетах абсолютно легально через те, що їхні автори з різних причин дозволяють читати свої твори усім бажаючим без оплати. за що я їх чомусь поважаю. про кілька таких творів, більш чи менш цікавих, <a href="http://www.tivasyk.info/2009/09/blog-post_07.html">я вже звітував кілька разів</a>.<br /><br /><h3>blindsight</h3><div class="separator" style="clear: both; text-align: center;"></div><div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/TGqu-k7y5WI/AAAAAAAAI5s/b2L1W9sxF0s/s1600/peter_watts_blindsight.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://3.bp.blogspot.com/_wFmUV6FUCKU/TGqu-k7y5WI/AAAAAAAAI5s/b2L1W9sxF0s/s200/peter_watts_blindsight.jpg" width="158" /></a></div>пітер уотс (<a href="http://en.wikipedia.org/wiki/Peter_Watts_%28author%29">peter watts</a>)<br /><br />звісно, ім’я канадця пітера уотса невідоме пересічному українцеві. та й непересічному — зайнятому своїми сучукрлітськими справами — також. і це нормально: аж надто багато у світі пишеться й видається всього, тож будь-який менйстрім — це лише невеличкий шматочок жувальної гумки, штучно надутий рекламою та нерозбірливою аудиторією до розмірів величезної повітряної кулі. тим часом якщо трішки поцікавитися, виявиться, що вотс приймав участь в роботі над ігровими проектами <a href="http://en.wikipedia.org/wiki/Homeworld_2">homeworld 2</a> та <a href="http://en.wikipedia.org/wiki/Crysis_2">crisis 2</a>.<br /><br /><a href="http://www.rifters.com/blindsight/BS_main.htm">blidnsight</a> — фантастична повість з дещо незвичним сюжетом: у віддаленому майбутньому на околицях сонячної системи люство реєструє невідомий об’єкт явно іншопланетного походження, найімовірніше космічний апарат, але велетенських розмірів… чи має він команду, і що собою являють прибульці? на розвідку людство посилає команду, кожного учасника якої важко навіть назвати людиною… але саме від них залежить, яким буде перший контакт. все просто? стривайте, автор готує сюрприз, вартий читання.<br /><br />книжка <a href="http://www.rifters.com/real/Blindsight.htm#CC">доступна вільно на сайті rifters.com</a> в кількох форматах (pdf, html, pdb та prc) з ліцензією <a href="http://www.rifters.com/real/Blindsight.htm#CC">creative commons (by-sa-nc)</a>, а присвячений повісті <a href="http://www.rifters.com/blindsight/BS_main.htm">розділ на сайті</a> сам по собі є цікавим джерелом додаткової інформації про світ <i>blindsight</i>.<br /><br /><h3>rifters</h3><div class="separator" style="clear: both; text-align: center;"><a href="http://2.bp.blogspot.com/_wFmUV6FUCKU/TGqufgFCvMI/AAAAAAAAI5k/6yEC5Do5cug/s1600/peter_watts_starfish.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://2.bp.blogspot.com/_wFmUV6FUCKU/TGqufgFCvMI/AAAAAAAAI5k/6yEC5Do5cug/s200/peter_watts_starfish.jpg" width="166" /></a></div>пітер уотс (<a href="http://en.wikipedia.org/wiki/Peter_Watts_%28author%29">peter watts</a>)<br /><br />трилогія <a href="http://www.rifters.com/index.htm">rifters</a> того ж таки уотса — в дещо іншому жанрі: три частини складаються у пост-апокаліптичний роман-катастрофу, але з елементами кібер-панка, детектива, місцями психологічного трилера, і з елементами фантастики. читається повільно, тому місцями важкувато, але в цілому — цікаво.<br /><ul><li><a href="http://rifters.com/starfish/s_main.htm">starfish</a></li><li><a href="http://www.rifters.com/maelstrom/maelstrom_master.htm">maelstrom</a></li><li><a href="http://www.rifters.com/behemoth/b_main.htm">behemoth</a></li></ul>трилогія <a href="http://rifters.com/real/shorts.htm">доступна на сайті rifters.com</a> в різних форматах (див. сторінки кожної частини), а сам веб-сайт теж є джерелом додаткової інформації про пост-апокаліптичний світ роману.<br /><br /><h3>down and out in the magic kingdom</h3><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TGq1-Mp3a4I/AAAAAAAAI54/dJMLuAQdFE4/s1600/cory_doctorow_down_and_out.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://1.bp.blogspot.com/_wFmUV6FUCKU/TGq1-Mp3a4I/AAAAAAAAI54/dJMLuAQdFE4/s200/cory_doctorow_down_and_out.jpg" width="137" /></a></div>корі докторов (<a href="http://en.wikipedia.org/wiki/Cory_doctorow">cory doctorow</a>)<br /><br />ось <a href="http://en.wikipedia.org/wiki/Cory_doctorow">ще один канадець</a>, ім’я котрого варте уваги, — і котре навряд чи втрапляло на очі пересічним цінителям сучукрлітів (от вже ж запало мені це словечко…а що, хороше діло <i>сучукрлітом </i>не назвуть). втім, припускаю, що декому таки ім’я знайоме, головне через активну громадянську позицію в питаннях авторського права і лецензування літературних творів.<br /><br /><i>down and out in the magic kingdom</i> — дебютна повість автора, коротка, але динамічна і не позбавлена інтересу. за жанром це, мабуть, якийсь мікс фантастики (хоча практично всі згадувані технології існують та використовуються… тож вирішуйте самі) та детективу в світі недалекого вже майбутнього.<br /><br />повість <a href="http://craphound.com/down/download.php">доступна вільно на сайті автора</a> в багатьох форматах — як і решта згадуваних мною його творів, на умовах ліцензії <a href="http://creativecommons.org/licenses/by-nd-nc/1.0">creative commons (by-nd-nc)</a>.<br /><br /><h3>eastern standard tribe</h3><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TGq28LPubxI/AAAAAAAAI58/RFGZ8FLsHZc/s1600/cory_doctorow_eastern_standard.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://1.bp.blogspot.com/_wFmUV6FUCKU/TGq28LPubxI/AAAAAAAAI58/RFGZ8FLsHZc/s200/cory_doctorow_eastern_standard.jpg" width="133" /></a></div>корі докторов (<a href="http://en.wikipedia.org/wiki/Cory_doctorow">cory  doctorow</a>)<br /><br />ще одна повість корі докторова, і приблизно в тому ж жанровому міксі детектива і майже-не-фантастики, але дещо вправніше виписана, — принаймні читається цікавіше і швидше завдяки напруженішій інтризі.<br /><br />центральний персонаж — молодий чоловік, котрий практично живе онлайн і заробляє на життя простими, але оригінальними винаходами в галузі інформаційних технологій, котрі наче й лежать на поверхні, проте не є очевидними. він закохується в дівчину — проте в якийсь момент його життя раптово робить крутий поворот і приводить його до психічної лікарні… далі — по суті історія монте крісто, але осучаснена й динамічна. читається на одному подиху.<br /><br />текст <a href="http://craphound.com/est/download.php">доступний в незліченній кількості форматів</a>, вільно. <br /><br /><h3>someone comes to town, someone leaves town</h3><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TGq6-qdpJGI/AAAAAAAAI6A/wQACPdmbS5k/s1600/cory_doctorow_someone_comes.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://1.bp.blogspot.com/_wFmUV6FUCKU/TGq6-qdpJGI/AAAAAAAAI6A/wQACPdmbS5k/s200/cory_doctorow_someone_comes.jpg" width="131" /></a></div>корі докторов (<a href="http://en.wikipedia.org/wiki/Cory_doctorow">cory   doctorow</a>)<br /><br />як на мене, найцікавіший твір докторова з усього прочитаного. навіть не намагатимусь переказати фабулу, це треба читати. мікс романтичної драми та детектива з елементами містичного хорору — мабуть, ось так можна було б визначити жанр, але самі ці слова ні про що не скажуть, текст треба читати. твір не ідеальний, деякі фрагменти та ідеї мені видалися… м’яко кажучи, недостатньо опрацьованими — але часом мені видавалося, що така «шерехуватість» оповідки може навіть додає щось таке, чого в ідеальному тексті забракло б… читати обов’язково, в будь-якім випадку =)<br /><br />текст також <a href="http://craphound.com/someone/download.php">доступний навільно в різних форматах</a>.<br /><br /><b>p.s.</b>тут мені подумалося: а для кого, окрім як собі на згадку, я пишу тут про чтиво англійською, не доступне в перекладі? хтось із відвідувачів блогу читає щось англійською?