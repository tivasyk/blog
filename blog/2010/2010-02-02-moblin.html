---
layout: post
title: 'проблеми moblin’а: швидкодія та інтерфейс'
date: '2010-02-02T14:35:00.003+02:00'
author: tivasyk
tags:
- огляд
- комп'ютери
- linux
- нетбук
modified_time: '2010-02-16T14:57:03.888+02:00'
thumbnail: http://1.bp.blogspot.com/_wFmUV6FUCKU/S2FMru5tUeI/AAAAAAAAHMk/-VbPK7svwJk/s72-c/moblin_02.png
blogger_id: tag:blogger.com,1999:blog-1498862426470895405.post-2562543456470630027
blogger_orig_url: http://www.tivasyk.info/2010/02/moblin.html
---

<div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/S2FMru5tUeI/AAAAAAAAHMk/-VbPK7svwJk/s1600-h/moblin_02.png" imageanchor="1" style="clear: right; float: right; margin-bottom: 1em; margin-left: 1em;"><img src="http://1.bp.blogspot.com/_wFmUV6FUCKU/S2FMru5tUeI/AAAAAAAAHMk/-VbPK7svwJk/s200/moblin_02.png" border="0" height="116" width="200" /></a></div>продовжується <a href="http://www.tivasyk.info/2009/12/moblin.html">випроба moblin’а на нетбуці</a> — в режимі «живого» щоденного використання. сьогодні почну розповідати про найсильніші негативні враження від системи в поточному стані (версія 2.1 + оновлення).<br /><br />раніше опубліковане по темі:<br /><ul><li><a href="http://www.tivasyk.info/2009/05/moblin.html">moblin виглядає класно</a> </li><li><a href="http://www.tivasyk.info/2009/05/moblin_29.html">і шо ви думаєтє?! такі да, moblin!</a> </li><li><a href="http://www.tivasyk.info/2009/11/moblin.html">moblin виглядає як ідеальна система для смартбука</a> </li><li><a href="http://www.tivasyk.info/2009/12/moblin.html">чи варто робити великий огляд moblin'а?</a></li><li><a href="http://www.tivasyk.info/2010/01/moblin.html">moblin на нетбуці: коротко про перші враження</a></li><li><a href="http://www.tivasyk.info/2010/01/moblin_28.html">moblin на нетбуці: додаю рюшечки</a></li></ul>коротке <b style="color: rgb(204, 0, 0);">попередження</b> для тих, хто думає спробувати <i>moblin</i> на своєму нетбуці — не робіть цього, якщо нетбук є необхідним інструментом для якихось щоденних задач: система ще не доведена до ума. я попередив, а детально читайте далі.<br /><br /><a name='more'></a><h3>пам’ять і швидкодія</h3>початково я встановив <i>moblin</i> на нетбук <i>aspire one</i> з невеликим, як на сьогоднішні стандарти, об’ємом оперативної пам’яті — лише 512 мб. для багатьох сучасних «легких» дистрибутивів  linux цього було б цілком достатньо — тож спершу я міркував собі, що раз <i>moblin</i> позиціонується як система для нетбуків/смартбуків, йому має бути комфортно.<br /><br />дзуськи. за штатний веб-оглядач тут править вогнелис (3.5.5) — який вже давно не є «легким», тож достатньо відкрити <b>три-чотири вкладки з веб-сайтами</b> середньої складності (<i>gmail</i>, <i>google reader</i>), і нетбук починає помітно підгальмовувати.<br /><br />ще більш помітно це, якщо відкрити менеджер пакунків і запустити звантаження і <b>встановлення якихось програм</b> — робити щось інше на нетбуці вже буде дуже некомфортно, інколи інтерфейс «замерзає» на кілька секунд.<br /><br />і, нарешті, не раджу пробувати підключати <b>зовнішній монітор</b>, якщо нетбук має лише 512 мб — 8 мб виділеної відеопам’яті стає замало, система намагається використати оперативну, якої і так небагато… і тоді навіть мандрівка курсора миші з одного кута екрану в інший перетворюється на слайдшоу =(<br /><br /><a href="http://3.bp.blogspot.com/_wFmUV6FUCKU/S2SGouEqzlI/AAAAAAAAHOI/MEbHZdQv0Zc/s1600-h/moblin_18_memory.png" imageanchor="1" style="clear: right; float: right; margin-bottom: 1em; margin-left: 1em;"><img src="http://3.bp.blogspot.com/_wFmUV6FUCKU/S2SGouEqzlI/AAAAAAAAHOI/MEbHZdQv0Zc/s200/moblin_18_memory.png" border="0" height="116" width="200" /></a>але є хороша новина: достатньо встановити 1 гб пам’яті (<a href="http://hotline.ua/gd/5/3103-3059-3065">so-dimm, ddr2 533/667 мгц</a>) додатково — і ці проблеми вирішуються: <i>aspire one</i> хоч і не став взірцем потужності, але інтерфейс зробився значно «живіший», і навіть на зовнішніх 20 дюймах цілком можна спробувати погуляти тенетами — перевірено на практиці.<br /><br />на перевірку (див. скріншот) <i>moblin</i> виявився доволі жадібним до пам’яті, як на спеціалізований «нетбучний» дистрибутив: зі старту він використовує на добрих 30% більше пам’яті порівняно з <i>linux mint 7 xfce</i> (450-500 мб)!<br /><br /><h3>особливості інтерфейсу не для нетбуків</h3><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/S2gXBGFagUI/AAAAAAAAHO4/ewqbgz0ZNiA/s1600-h/moblin_19_myzone.png" imageanchor="1" style="clear: right; float: right; margin-bottom: 1em; margin-left: 1em;"><img src="http://1.bp.blogspot.com/_wFmUV6FUCKU/S2gXBGFagUI/AAAAAAAAHO4/ewqbgz0ZNiA/s200/moblin_19_myzone.png" border="0" height="116" width="200" /></a></div>найперше, що приваблює (принаймні <a href="http://www.tivasyk.info/2009/05/moblin.html">привабило мене</a>) в <i>moblin</i>’і — це, звісно, цікавий і незвичний інтерфейс. ще не тримавши «живої» системи в руках, лише за скріншотами та видивом на офіційному сайті, я ще в листопаді був переконаний, що прицілом intel’у має бути не ринок нетбуків (який вже тоді почав трансформуватися, про це якось іншим разом) — а новий і наразі аморфний сегмент смартбуків та інших інтернет-орієнтованих мобільних, мініатюрних пристроїв. і справді — інтерфейс moblin’а просто таки вимагає чутливого екрану!<br /><br />зауважте чорну стрічку з іконками вгорі екрану (див. <a href="http://1.bp.blogspot.com/_wFmUV6FUCKU/S2gXBGFagUI/AAAAAAAAHO4/ewqbgz0ZNiA/s1600-h/moblin_19_myzone.png">скріншот</a>) — це і є головне меню системи. саме за його допомогою можна перемикатися між різними інтегрованими сторінками інтерфейсу, кількома «зонами» (по суті <a href="http://en.wikipedia.org/wiki/Virtual_desktop">віртуальними стільницями</a>) із запущеними програмами, налаштовувати мережу, bluetooth, рівень звуку та контролювати заряд акумулятора. в нормальному стані цієї стрічки-меню не видно, вона «виринає» згори, якщо підвести курсор миші аж під саму верхню границю екрану. доречі, жодних індикаторів, що вгорі є меню — немає, тож людині, не знайомій з moblin’ом, досить важко второпати, що робити з «голою» стільницею, на якій одиноко бігає курсор =) але я веду ось до чого…<br /><br />цікавий нюанс: цю стрічку-меню можна викликати, натиснувши одну-єдину клавішу <i>meta</i> (та що <i>windows</i> на пк з передвстановленою системою windows) на клавіатурі — але далі переходити між іконками, вибираючи потрібну сторінку, з клавіатури неможливо! чи мені одному приходить думка про те, що такий інтерфейс наче навмисно задуманий для мобільних пристроїв з буквально двома клавішами (<i>меню/ок</i> та <i>відміна</i>) і чутливим екраном?<br /><br /><div class="separator" style="clear: both; text-align: center;"><a href="http://2.bp.blogspot.com/_wFmUV6FUCKU/S2gbSccgf7I/AAAAAAAAHO8/qE6fHsVkRcU/s1600-h/moblin_20_zones.png" imageanchor="1" style="clear: right; float: right; margin-bottom: 1em; margin-left: 1em;"><img src="http://2.bp.blogspot.com/_wFmUV6FUCKU/S2gbSccgf7I/AAAAAAAAHO8/qE6fHsVkRcU/s200/moblin_20_zones.png" border="0" height="116" width="200" /></a></div>ще один натяк — система перемикання між запущеними програмами. в moblin’і немає системної панелі з іконками, як у windows чи kde/gnome/xfce та більшости інших менеджерів стільниць для linux. є одна кнопочка в стрічці-меню (ота, що з трьома кружечками) — вона відкриває (перший клік) сторінку з графічним відображенням «зон» (в кожній може бути по кілька програм) і самих програм. далі можна перейти (другий клік) до потрібної програми (див. <a href="http://2.bp.blogspot.com/_wFmUV6FUCKU/S2gbSccgf7I/AAAAAAAAHO8/qE6fHsVkRcU/s1600-h/moblin_20_zones.png">скріншот</a>).<br /><br />очевидно, що така схема буде досить зручна в роботі з тачскріном — але надто незвична для типової схеми використання ноутбука з клавіатурою і мишею: щонайменше один зайвий клік,а ще відсутність одразу видимого списку програм. саме на мобільних пристроях на кшалт смартфонів чи mid’ів зазвичай одночасно працює одна-дві програми (а не добрий десяток, я на «дорослому» пк), та й переключається між ними користувач не так часто.<br /><br /><br />це ще не всі підмічені неприємності — але думаю, що для одного допису інформації вже досить. <a href="http://www.tivasyk.info/2010/02/moblin_04.html">далі буде</a>.