---
layout: post
title: 'три відповіді на вимоги мвф: вибирай, кому що більше до вподоби'
date: '2010-08-18T10:16:00.001+03:00'
author: tivasyk
tags:
- політика
- україна
modified_time: '2010-08-18T10:16:48.157+03:00'
thumbnail: http://1.bp.blogspot.com/_wFmUV6FUCKU/TGuIvZbs_4I/AAAAAAAAI6E/dJpb-6N19IQ/s72-c/imf_fund.jpg
blogger_id: tag:blogger.com,1999:blog-1498862426470895405.post-9102472040868526684
blogger_orig_url: http://www.tivasyk.info/2010/08/blog-post_18.html
---

<div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TGuIvZbs_4I/AAAAAAAAI6E/dJpb-6N19IQ/s1600/imf_fund.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="159" src="http://1.bp.blogspot.com/_wFmUV6FUCKU/TGuIvZbs_4I/AAAAAAAAI6E/dJpb-6N19IQ/s200/imf_fund.jpg" width="200" /></a></div>міжнародний валютний фонд готовий надати україні черговий кредит для розв’язання нагальних економічних проблем… але при цьому висуває зустрічні умови, та ще й які! щонайменше ще на 50% підвищити ціну на газ для населення і підвищити пенсійний вік. кляті імперіалісти — вони намагаються перекреслити головні соціальні передвиборні обіцянки віктора януковича та партії регіонів!<br /><br />…але стривайте. невже це лише мені здається, що мвф так вчасно трапився під руку, коли навіть затятому регіоналові стало зрозуміло, що платити пенсії та субсидіювати їхнє побутове споживання газу нема чим. чи справді ті вимоги — виникли в головах представників мвф? аж надто все якось добре співпало в часі та просторі, так <b>зручно для тих, хто ще вчора обіцяв</b>, що «почує кожного» і україна буде «для людей».<br /><br /><a name='more'></a>послідкуйте, як спритно крутять ситуацію регіонали. <a href="http://www.pravda.com.ua/news/2010/08/10/5288916/">один з них заспокоює</a> східний електорат та пенсіонерів: мовляв, вітя не дурень, всі ці умови продинамить, спіть спокійно! <a href="http://tsn.ua/groshi/pr-piddaye-sumnivu-vikonannya-umov-mvf.html">другий заспокоює</a> тих, хто починає про щось здогадуватися: мовляв, таки доведеться піти на непопулярні міри… але не сьогодні й не повністю! ну а для «свідомих українців» та європейців <a href="http://horoscope.tsn.ua/groshi/tigipko-zaperechiv-pr-zobov-yazannya-pered-mvf-bude-vikonano.html">є третій, типу дуже офіційний месидж</a> від людини, котра наче б то й не регіонал, і якій, отже, можна вірити: мовляв, всі умови виконаємо.<br /><br />все це — і зокрема вибір промовців для різних аудиторій та обережно сформульовані месиджі — аж ніяк не нагадує мені розгублених можновладців перед лицем неочікуваних вимог мвф. більше скидається на спланований хід конем: а винуваті в усім, звісно, імперіалісти.