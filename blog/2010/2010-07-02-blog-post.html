---
layout: post
title: готуємося мандрувати до швеції
date: '2010-07-02T12:10:00.000+03:00'
author: tivasyk
tags:
- мандри
- автомобіль
modified_time: '2010-07-02T12:10:46.578+03:00'
thumbnail: http://2.bp.blogspot.com/_wFmUV6FUCKU/TBd4mcVM-FI/AAAAAAAAIl8/V-GCc2WY3AM/s72-c/route_riga.png
blogger_id: tag:blogger.com,1999:blog-1498862426470895405.post-5317715208484951224
blogger_orig_url: http://www.tivasyk.info/2010/07/blog-post.html
---

<div class="separator" style="clear: both; text-align: center;"><a href="http://2.bp.blogspot.com/_wFmUV6FUCKU/TBd4mcVM-FI/AAAAAAAAIl8/V-GCc2WY3AM/s1600/route_riga.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://2.bp.blogspot.com/_wFmUV6FUCKU/TBd4mcVM-FI/AAAAAAAAIl8/V-GCc2WY3AM/s200/route_riga.png" width="200" /></a></div>ну от, <a href="http://www.tivasyk.info/2010/06/blog-post_24.html">цілий тиждень</a> ані рядочка в щоденнику — головне через метушню з переоформленням техпаспорта для автівки та з документами на шенгенську візу <a href="http://www.tivasyk.info/2010/06/blog-post_15.html">для поїздки до швеції</a>.<br /><br /><h3>даі заробляє 700 грн за 30 хвилин</h3>візит до <acronym title="відділ реєстраційно-екзаменаційної роботи даі україни, раніше мрев">врер</acronym> з будь-якою практичною метою — окрема історія. варта художнього викладення, в мене забракне таланту. коротко: на елементарну, по суті, процедуру в київських <i>врер</i>’ах йде день, якщо не користуватися зв’язками з якимись знайомими, що там працюють… ми з братом витратили шість з половиною годин — від 9:00 до 16:30 — навіть попри те, що вдвох ми мали змогу дещо зекономити час, відстоюючи одночасно дві черги, наприклад, на <i>звірку вузлів і агрегатів</i> (смішна назва 5-хвилинної процедури, черга на годину) та в касу на оплату усіх процедур (щонайменше годину, можливо півтори). цікаво, що за ці шість годин мого часу і приблизно 30 хвилин (в сумі) свого, держава взяла з мене майже 700 грн. — молодці, вміють заробляти.<br /><br /><a name='more'></a>тепер найцікавіше. в принципі, з українським техпаспортом можна пробувати їхати за кордон, тому що європейським поліцейським і прикордонникам для перевірки потрібне лише водійське посвідчення (наскільки я розумію) і у крайньому випадку звичайний техпаспорт — а українських прикордонників (теоретично) можна пройти дешевше і швидше, ніж оформлювати спеціальне тимчасове <i>посвідчення учасника міжнародного автомобільного руху</i>… але є нюанси: моє ім’я в техпаспорті присутнє в примітках, як людини, що має право керувати автівкою, і подане лише кирилицею — на відміну від імені фактичного власника авто. тож, щоби уникнути потенційно більших проблем з виїздом, ніж зайві 100-200 грн на кордоні, потрібно таки провести ще один день у <i>врер</i>, і витратити ще 600-700 грн на оформлення отого посвідчення міжнародного формату, вже на моє ім’я, воно буде дійсне до кінця року.<br /><br />цікавий момент: перш ніж їхати до <i>врер</i>, бажано перевірити, чи не «висять» на автівці чи водієві якісь штрафи — у повній відповідності до законців совкового діловодства, це не зроблять вам у врер’ах, там лише пошлють до дідька, якщо побачать якісь проблеми у електронних записах… а для перевірки їхати доведеться до районного відділку даі, там є спец. віконце, в якому навіть приймають оплату штрафів — платіжними картками! ну, звісно, при нас їхній банківський термінал не працював; скажіть, чому я не здивувався?<br /><br />кульмінація: ми їздили з братом, і він перевірив також себе… сюрприз: несплачений штраф. звідки? виявилося , що одного разу патруль, що зупинив його за перевищення швидкості, але не зміг показати якихось підстав для цього, бо не мав нормального приладу, — так от, патруль, ймовірно, дав хід протоколу, якого брат не підписував. найімовірніше таки, що хлопці самі поставили лівий підпис і відправили протокол в діло. зрозуміло? отак наша даі тепер вміє оформлювати штрафи — водія можна ні про що не питати, а в теорії — узагалі не зупиняти. тому що дізнається про штраф він лише перед техоглядом або оформленням якихось документів на автівку, і, пошкодуваувши свого часу, просто оплатить «податок на хліб з маслом» тим хлопчикам у формі, тому що так швидше.<br /><br />все, довить про совкові реалії.<br /><br /><h3>візи будуть за тиждень</h3>вчора подали документи до шведського посольства на отримання  шенгенських віз для всієї родини. в принципі, набір документів досить  простий і невеликий — але метушні зі збиранням мені вистачило: я ж  узагалі не «пробивна» людина, і усілякі контакти з документами і  установами викликають в мене депресію =) найпростіше з дітками:  заповнені анкети, запрошення, копії свідоцтв про народження… і для  маленьких діток достатньо бути <a href="http://pasport.kiev.ua/ua/uslugi/detskiy/">вписаним в паспорт  одного з батьків</a> — це зроблять в <i>овір</i>’і за кілька днів. якщо  анкети на візу подають обоє батьків разом з дітьми — жодних нотаріальних  дозволів не потрібно (хоча в одній з туристичних агенцій радили  зробити). присутність маленьких дітей у візовому відділі необов’язкова — а дорослі повинні бути присутні особисто (є винятки, але нас вони не стосувалися).<br /><br />отже, документи на візу подали, результат буде вже за тиждень.  нажаль, часу залишається мало, тож деякі витрати, пов’язані з поїздкою,  доведеться робити ще до того, як видадуть візи. тобто теоретично є  ймовірність, що гроші підуть коту під хвіст =)<br /><br /><h3>підготовка</h3>тепер найнеприємніша (бо багато метушні й витрат) задача для мене — підготувати автівку до поїздки. сервіс до поїздки не робитиму: дорого, машинка надійна і сюрпризів не дарувала, а до планового ще кілометражу вистачить. але треба поміняти гуму, принаймні дві покришки. треба — якщо вірити <a href="http://www.doroga.ua/Pages/ArticleDetails.aspx?ArticleID=207">статтям про автомандрівки до євроспілки</a> — зняти тонування принаймні передніх бокових вікон (а так не хочеться цього робити…), треба придбати євроаптечку (або принаймні перевірити склад тієї, що є і докупити жилет зі світловідбивачами) та поновити вогнегасник.<br /><br />і найбільша морока — отримати у <i>врер</i>’і міжнародне посвідчення на право керування автівкою за кордоном.<br /><br />окрім цього, треба вже зараз спланувати в деталях маршрут і календар, щоби заздалегідь придбати квитки <a href="http://www.tivasyk.info/2010/06/blog-post_15.html">на пором з риги до стокгольма</a>, бо що ближче до дати поїздки — то менше шансів, що на потрібну дату залишаться квитки.<br /><br />йпрст, так багато мороки =/ не люблю мороку.