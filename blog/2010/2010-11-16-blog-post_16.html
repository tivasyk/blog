---
layout: post
title: шелл апупєл, або тонкий гумор рекламістів
date: '2010-11-16T18:25:00.009+02:00'
author: tivasyk
tags:
- негатив
- автомобіль
modified_time: '2010-11-17T10:38:07.233+02:00'
thumbnail: http://1.bp.blogspot.com/_wFmUV6FUCKU/TOKuot5foFI/AAAAAAAAJLY/sJqihCxLTGc/s72-c/Shell_Logo.png
blogger_id: tag:blogger.com,1999:blog-1498862426470895405.post-3734072872601532660
blogger_orig_url: http://www.tivasyk.info/2010/11/blog-post_16.html
---

<div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TOKuot5foFI/AAAAAAAAJLY/sJqihCxLTGc/s1600/Shell_Logo.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="185" src="http://1.bp.blogspot.com/_wFmUV6FUCKU/TOKuot5foFI/AAAAAAAAJLY/sJqihCxLTGc/s200/Shell_Logo.png" width="200" /></a></div>після <a href="http://www.tivasyk.info/2010/08/rolling-stones.html">повернення з автопоїздки європою</a> більше не комплексую щодо ціни пального: літр 95-го в польщі та швеції коштував мені близько 1,30 євро, тобто приблизно 13 грн. хіба це можна порівнять до <a href="http://www.epravda.com.ua/news/2010/11/16/256536/">7,60 грн у нас</a>? щоправда, порівнювать треба не з 95-м, який в україні не виробляють, лише <a href="http://prostodrive.com/archives/478#comment-57677564">«бадяжать», доливаючи всяку х…ню до 92-го</a> — а з імпортним 95-м євро 4, який у нас розливають далеко не всюди. і навіть де розливають — <a href="http://www.radiosvoboda.org/content/article/2104947.html">не завжди чесної якості</a>. але навіть 9,00 за (сподіваюся) чесний а-95 євро4 — виявляється доволі недорого. тому заправляюся зазвичай на дорогих заправках, попередньо заглядаючи в цінник (там мусять вказувать виробника!) і заливаючи пальне виключно імпортне.<br /><br />але мова про інше. їду вчергове на shell, заливаю їхнього v-power’а — і отримую від продавця картку <a href="http://www.shellsmart.com.ua/ua">shell smart</a>: мовляв, вам сьогодні вельми поталанило — збирайте бали і вибирайте фантастичні призи!<br /><br /><a name='more'></a>ну, я сам працюю в рекламі, тому до всяких таких заморочок ставлюся з певною професійною зневагою… втім, <b>такого розводу лосів</b>, який народився в розумних головах рекламістів shell’а, навіть я не сподівався…<br /><br />слідкуємо за ручками: <b>літр v-power «тягне» на 2 акційних бали</b>, літр звичайного бензину (в т.ч. а-95) — лише 1 бал. машинка бере приблизно 8 літрів пального на 100 км по місту (я не гонщик, катаюся спокійно). припустімо, я купуватиму лише v-power.<br /><br /><div class="separator" style="clear: both; text-align: center;"><a href="http://2.bp.blogspot.com/_wFmUV6FUCKU/TOKubEtBGYI/AAAAAAAAJLU/2j8Og_lzMmA/s1600/shell_smart_garmin.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="160" src="http://2.bp.blogspot.com/_wFmUV6FUCKU/TOKubEtBGYI/AAAAAAAAJLU/2j8Og_lzMmA/s200/shell_smart_garmin.jpg" width="200" /></a></div>тепер поглянемо, які призи мені пропонують в обмін на ці бали… для прикладу візьмемо навігатор <a href="http://www.shellsmart.com.ua/ua/catalogue/auto/">garmin nuvi 205w</a> — він мені к бісу не здався, враховуючи наявність навітелівської навігації в комплекті з acer liquid e і можливість «зпіратити» igo з мапами хоч північного полюсу… але як варіант аксесуара в автівку — піде. отже, яка там вартість в балах?<br /><br />о_О спершу не повірив очам: 36’660 балів.<br /><br />іншими словами, мені довелося б придбати… аж <b>18 тисяч 330 літрів</b> (!) і проїхати… <b>229’125 кілометрів</b> (!), щоби shell подарував мені непотрібний девайс, якому ціна — ви не повірите! — аж <a href="http://auto.hotline.ua/tx/garmin_nuvi_205w">220 бакси</a> в базарний день.<br /><br />хвилина мовчання.<br /><br />хлопці, для порівняння: гарантійний пробіг opel astra g складає 300 тис. км, це приблизно 10 років спокійного використання. в грошовому еквіваленті цей двісті-доларовий подаруночок виливається у… <b>168’450 гривень</b> (9,19 грн/л), витрачених на пальне! тобто shell «з барського плеча» фактично дарує нам знижку аж 1%.<br /><br />браво, shell.<br /><br />певно, найдешевші призи в цій супер-мєґа-акції рекламісти shell вибирали вже одверто сміючись із потенційних учасників, прошу: <a href="http://www.shellsmart.com.ua/ua/catalogue/all/">сухарики та насіння</a> (по 50 балів — 25 літрів v-power або повний бак українського «високоякісного шмурдяка»).<br /><br />я вже бачу перший коментар чергового аноніма: мовляв, <i>фулє пузиришся, дареному коневі в зуби не заглядають, а якщо тобі щось не подобається — просто проходиш повз і всьо</i>. так? а от зачепило мене таке ставлення до клієнта. про те і написав. правда — краще ніяких акцій не проводити, роблячи ставку на високу якість пального порівняно до інших мереж — ніж робити отаке.<br /><br /><b>p.s.</b> прошу вважати цей допис рекламою мережі заправок shell і акції shell smart, а гонорар зарахувати балами на акційний рахунок =)<br /><br /><b>оновлення:</b> вніс невеликі поправки — врахував трішки вищу ціну <a href="http://auto.hotline.ua/tx/garmin_nuvi_205w/">garmin nuvi 205w</a> порівняно до модифікації <a href="http://auto.hotline.ua/tx/garmin_nuvi_205/">nuvi 205</a>, і дещо вищу ціну v-power за ту, що використав спершу в розрахунках, розрахував розмір знижки.