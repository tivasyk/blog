---
layout: post
title: 'moblin на нетбуці: особливості інтерфейсу'
date: '2010-02-04T18:10:00.001+02:00'
author: tivasyk
tags:
- огляд
- комп'ютери
- linux
- нетбук
modified_time: '2011-08-20T22:38:09.007+03:00'
thumbnail: http://2.bp.blogspot.com/_wFmUV6FUCKU/S2rji16UyYI/AAAAAAAAHPo/ZPfIA_bNa_s/s72-c/moblin_05.png
blogger_id: tag:blogger.com,1999:blog-1498862426470895405.post-1086609567041567528
blogger_orig_url: http://www.tivasyk.info/2010/02/moblin_04.html
---

коли я визначив для себе, що <a href="http://www.tivasyk.info/2010/02/moblin.html">moblin не призначений для нетбуків</a>, як ми їх бачимо сьогодні — зізнаюся, почав втрачати інтерес до системи. проте раз взявся робити огляд — треба довести справу до бодай якогось логічного завершення. тим більше, що система, попри все, цікава. ну хоча б своїм інтерфейсом — тому розповім про нього детально, щоби хоч якось розважити читачів, котрі послухалися мене і не збираються ставити moblin на свої нетбуки найближчим часом =)<br /><br />спробую не концентруватися на недоліках, але без них не обійдеться.<br /><br /><a name='more'></a><h3>вікна — фіча чи epic fail?</h3><div class="separator" style="clear: both; text-align: center;"><a href="http://2.bp.blogspot.com/_wFmUV6FUCKU/S2rji16UyYI/AAAAAAAAHPo/ZPfIA_bNa_s/s1600-h/moblin_05.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://2.bp.blogspot.com/_wFmUV6FUCKU/S2rji16UyYI/AAAAAAAAHPo/ZPfIA_bNa_s/s200/moblin_05.png" width="200" /></a></div>управління вікнами в moblin’і можна назвати цікавою фічею — або грандіозним провалом, залежно від того, хто говорить =)<br /><br />«домогосподарка» — тобто пересічний, не надто досвічений користувач пк, а надто звиклий до windows — дотримуватиметься, мабуть, першої точки зору. більш-менш досвічений користувач linux’а буде розчарований в кращому випадку, в гіршому — роздратований.<br /><br />веб-оглядач та ряд інших стандартних програм moblin розгортає на увесь екран — і не дозволяє переміщувати чи мінімізувати. інші програми, яких нема в стандартному наборі, moblin розкриває майже на весь екран, і дозволяє перетягувати по екрану туди-сюди, «вхопивши» за заголовок, і навіть змінювати розмір. але звичний для linux’а спосіб перетягувати вікна з <i>alt</i>’ом — не працює, і доступу до функцій зміни розміру чи розташування через гарячі клавіатурні скорочення — немає.<br /><br />в більшості випадків це не є проблемою, бо при запуску іншої програми  вона розташовується на іншій «зоні» (віртуальній стільниці). про  перемикання між «зонами» і програмами <a href="http://www.tivasyk.info/2010/02/moblin.html">я вже писав</a>. але одного разу мене це дуже роздратувало: вікно клієнта електронної пошти через якийсь глюк розгорнулося ширше за весь екран, і жодної можливості змінити його розмір чи посунути — не було, оскільки вікно не мало заголовка. що ще додати? це epic fail.<br /><br /><h3>myzone: головна сторінка</h3><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/S2rkYxpwV4I/AAAAAAAAHPs/JhRg2FacX1w/s1600-h/moblin_19_myzone.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://1.bp.blogspot.com/_wFmUV6FUCKU/S2rkYxpwV4I/AAAAAAAAHPs/JhRg2FacX1w/s200/moblin_19_myzone.jpg" width="200" /></a></div>перша закладка в стрічці-меню moblin`а («чебурашка» на іконці) називається <i>myzone</i> і об’єднує декілька інформаційних зон (див. <a href="http://1.bp.blogspot.com/_wFmUV6FUCKU/S2rkYxpwV4I/AAAAAAAAHPs/JhRg2FacX1w/s1600-h/moblin_19_myzone.jpg">скріншот</a>): час і дата (1), інформація з календаря (2), доступ до найуживаніших програм (3), скріншоти останніх відкритих документів, веб-сайтів, музичних та відео-файлів (4), а також останні повідомлення з twitter’а та запропоновані альбоми з last.fm.<br /><br />все це виглядає привабливо на перший погляд, але через якийсь час починає викликати запитання.<br /><br /><b>чому</b> годинник в стрічці вгорі не можна змусити показувати час у форматі 24h? при цьому значок am/pm теж не відображається =/<br /><br /><b>чому</b> в зоні швидкого доступу до програм можна розташувати не більше восьми іконок? (за рештою програм доводиться «ходити» на 7-му закладку і там додатково клацати мишею)<br /><br /><b>чому</b> в зоні повідомлень відображається лише twitter, але не повідомлення з інших мереж (здається, це <a href="http://en.wikipedia.org/wiki/Empathy_%28software%29">empathy</a> — підтримуються також icq, google talk та ряд інших протоколів)?<br /><br /><b>чому</b> та ж таки стрічка twitter’а має настільки куцу фукнціональність: лише перегляд та можливість відкрити відповідне повідомлення у веб-оглядачі? ані відповідей/ретвітів, ані керування профілем… нічого.<br /><br /><b>чому</b> <i>myzone</i> не зробили стільницею — чому сторінку треба спеціально відкривати, і вона сама закривається при старті будь-якої програми?<br /><br />…і так далі.<br /><br /><h3>мережевий статус</h3><div class="separator" style="clear: both; text-align: center;"><a href="http://4.bp.blogspot.com/_wFmUV6FUCKU/S2rr7SWvc5I/AAAAAAAAHPw/vF-UTURk0ow/s1600-h/moblin_21_status.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://4.bp.blogspot.com/_wFmUV6FUCKU/S2rr7SWvc5I/AAAAAAAAHPw/vF-UTURk0ow/s200/moblin_21_status.png" width="200" /></a></div>наступна закладка — відповідає за мережеві статуси в різних протоколах: icq, google talk і що там ще підтримує empathy. здавалося б, що вже простіше — а ні, тут також є питання. приміром, moblin не дозволяє одним селектором встановити статус для всіх налаштованих профілів (як це давно зроблено в більшости багатопротокольних месенджерів).<br /><br />теоретично moblin запам’ятовує статус для кожного протоколу окремо, і при встановленні зв’язку з інтернетом повинен автоматично їх активувати. так він і робить — якщо підключатися через дротову мережу, але коли я підключаюся через wifi — доводиться самотужки вибирати статус online для будь-якого одного протоколу (після цього решта підключаться вже самі).<br /><br />на цій же сторінці (сюрприз!) є рядок статуса для twitter’а: тобто читаємо твітер на сторінці myzone, а пишемо — звідси. дуже зручно о_О<br /><br /><h3>контакти</h3><div class="separator" style="clear: both; text-align: center;"><a href="http://2.bp.blogspot.com/_wFmUV6FUCKU/S2rsB-SGjcI/AAAAAAAAHP0/nvryrl9Vu2g/s1600-h/moblin_22_contacts.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://2.bp.blogspot.com/_wFmUV6FUCKU/S2rsB-SGjcI/AAAAAAAAHP0/nvryrl9Vu2g/s200/moblin_22_contacts.png" width="200" /></a></div>чекайте, це ще не всі сюрпризи. наступна сторінка — контакти. в принципі, задумка цікава: тут відображаються усі відомі moblin’у контакти користувача, їхній статус в мережі (онлайн чи ні), і з цього вікна можна ініціювати якусь переписку — чи то по icq/google talk, чи електронною поштою…<br /><br />але я зробив одну маленьку помилочку — яку зроблять ще приблизно половина користувачів moblin’а в перший же день: я <a href="http://www.tivasyk.info/2010/01/moblin-google-fail.html">синхронізував свої контакти</a> з адресною книжкою gmail. навіть ті, хто багато користується поштою від google, не одразу зрозуміють, де злий жарт, але я підкажу.<br /><br />google зберігає в адресній книзі усі адреси електронної пошти, які хоча б разочок з’являлися в пошті і не були позначені як «спамові»! в результаті контакти містять безліч записів без імені/прізвища чи будь-яких інших ідентифікаторів, лише з адресою електронної пошти.<br /><br />результат? величезна кількість безіменних «контактів» у списку, серед яких губиться порівняно невелика кількість впорядкованих карток, а тим більше — ті, хто зараз онлайн. жодного способу якось згрупувати контакти, відфільтрувати картки з іменем/прізвищем або відобразити лише тих, хто онлайн — я не знайшов.<br /><br />молодці, розробники moblin, аплодую стоячи.<br /><br /><h3>інтернет раз, інтернет два, інтернет три!</h3><div class="separator" style="clear: both; text-align: center;"><a href="http://2.bp.blogspot.com/_wFmUV6FUCKU/S2rxRuxe72I/AAAAAAAAHP4/wTZ5xm_TM2c/s1600-h/moblin_23_internet.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://2.bp.blogspot.com/_wFmUV6FUCKU/S2rxRuxe72I/AAAAAAAAHP4/wTZ5xm_TM2c/s200/moblin_23_internet.png" width="200" /></a></div>наступна вкладка — інтернет, надає доступ до адресного рядка (друкуємо url веб-сайту, тиснемо enter — відкривається веб-оглядач) і до переліку веб-сайтів, що відкривалися найчастіше.<br />наче все гаразд — до чого тут можна прискіпуватися?<br /><br />зачекайте, можна. схоже, після того, як chromium запропонував відкривати нові вкладки браузера не пустими, а з мініатюрами популярних сайтів — усі одразу кинулися копіювати таку функцію. а розробники moblin’а так захопилися, що… скопіювали її тричі!<br /><br />не жартую: мініатюри сайтів на сторінці <i>myzone</i> — раз! мініатюри сайтів на оцій сторінці <i>інтернет</i> — два! і мініатюри сайтів на новій вкладці веб-оглядача — три!<br /><br />враховуючи, що більше на сторінці інтернет нічого нема… можна хіба що ще раз поаплодувати розробникам. хіба не достатньо було б просто дати адресний рядок в myzone над списком документів/веб-сайтів, і можливість прокрутки списку — і можна було б позбутися цієї сторінки.<br /><br />а так — плутайтеся, користувачі.<br /><br /><br />ну що, вистачить для чергового допису — але далі ще буде!