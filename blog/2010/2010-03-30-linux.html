---
layout: post
title: робитиму серію оглядів нетбучних дистрибутивів linux
date: '2010-03-30T13:13:00.002+03:00'
author: tivasyk
tags:
- комп'ютери
- linux
modified_time: '2010-03-30T15:51:29.682+03:00'
thumbnail: http://3.bp.blogspot.com/_wFmUV6FUCKU/S6QQuBU48uI/AAAAAAAAH2g/twN3l8rs3JQ/s72-c/conky_05.png_resize.jpg
blogger_id: tag:blogger.com,1999:blog-1498862426470895405.post-1678683141669035497
blogger_orig_url: http://www.tivasyk.info/2010/03/linux.html
---

<div class="separator" style="clear: both; text-align: center;"><a href="http://www.tivasyk.info/2010/03/conky.html" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://3.bp.blogspot.com/_wFmUV6FUCKU/S6QQuBU48uI/AAAAAAAAH2g/twN3l8rs3JQ/s200/conky_05.png_resize.jpg" width="200" /></a></div>продовжую — щоправда, в дуже лінивому режимі, — тестувати різні дистрибутиви linux на нетбуці <i>aspire one</i>. для чого? по-перше, мені ще від школи цікаво просто копирсатися в комп’ютерах і програмах. по-друге, дуууже довгі затримки з оновленням версії linux mint, трохи дивний вибір стандартного набору програм, безліч застарілого софта в репозиторіях ubuntu, а також останні зміни в напрямку розвитку ubuntu змушують продовжувати пошук можливої альтернативи.<br /><br />раніше писав про таке:<br /><ul><li><a href="http://www.tivasyk.info/2009/05/linux-mint.html">linux mint 7</a> (наразі система на нетбуці, тож у блозі багато всього)</li><li><a href="http://www.tivasyk.info/2010/02/moblin_2354.html">moblin</a> (досить великий огляд з кількох частин)</li><li><a href="http://www.tivasyk.info/2010/02/kubuntu.html">kubuntu</a> (коротенький звіт про враження, а раніше — декілька дописів про використання)</li><li><a href="http://www.tivasyk.info/2010/02/moblin-crunchbang-linux.html">crunchbang</a> (коротенький звіт)</li></ul><a name='more'></a><div class="separator" style="clear: both; text-align: center;"><a href="http://4.bp.blogspot.com/_wFmUV6FUCKU/S3FSCAHZ0jI/AAAAAAAAHSI/bphbbdRZ6rc/s1600-h/kubuntu_01_desktop.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="116" src="http://4.bp.blogspot.com/_wFmUV6FUCKU/S3FSCAHZ0jI/AAAAAAAAHSI/bphbbdRZ6rc/s200/kubuntu_01_desktop.jpg" width="200" /></a></div>з всього того написаного видно, що жодної формальної структури огляду я не маю — і це неправильно, бо досить важко, читаючи відгуки про різні дистрибутиви, навіть встановлені на одному й тому ж пристрої, зробити якісь їхні порівняння між собою: що краще стане на нетбук, що доведеться «допилювати» — і якщо таки допилювати, то заради чого?<br /><br />свого часу якусь подібну, просту і ненав’язливу структуру міні-огляду я приймав, коли вивчав <a href="http://www.tivasyk.info/2009/06/xfce-linux-mint-6-firefox.html">легкі альтернативи вогнелисові як веб-оглядачу для нетбука</a> — без цього мені самому було складно зорієнтуватися, за що мені сподобався чи не сподобався той чи інший браузер. тож тепер, коли пошук альтернативи для linux mint’а вже перейшов у практичну площину, треба щось подібне придумати і для оглядів дистрибутивів.<br /><br />наразі в голові крутиться щось таке:<br /><ul><li> назва дистрибутиву (версія, дата анонсу)</li><li>веб-сайт </li><li>стільниця (kde/gnome/xfce/інше)</li><li>коротка анотація: базовий дистрибутив, система керування пакунками тощо.</li><li>суб’єктивна оцінка стандартного набору програм, якості користувацького інтерфейсу, інтегрованості засобів налаштування</li><li>короткий перелік суб’єктивних позитивних і негативних вражень</li><li>резюме</li></ul>ну, десь так. але якщо маєте що додати (або відняти) — коментуйте. тримаючи на умі два моменти: огляди в будь-якому випадку будуть суб’єктивними, і формальна частина («візитівка» ) має бути гранично короткою, — а розгорнутий огляд чогось справді цікавого (як от moblin’а) завжди можна винести в серію окремих дописів.<br /><br /><b>p.s.</b> тим часом на «запасному» нетбуці вже пару місяців стоїть <a href="http://spins.fedoraproject.org/xfce/">fedora 12 xfce</a>, а в utorrent’і завантажується <a href="http://www.kuki.me/about/">kuki linux</a> — скоро будуть міні-огляди. після того збираюся подивитися, як поводитиметься <a href="http://www.jolicloud.com/product/features">jolicloud</a> без підключення до тенет =)<br /><ul></ul>