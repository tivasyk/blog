---
layout: post
title: переказ коштів а ля київстар
date: '2010-07-06T10:52:00.002+03:00'
author: tivasyk
tags:
- телефон
- різне
modified_time: '2010-07-06T10:55:37.760+03:00'
thumbnail: http://3.bp.blogspot.com/_wFmUV6FUCKU/TDLQlBrE_YI/AAAAAAAAIr4/tOVKqfaGoko/s72-c/kyivstar_logo.png
blogger_id: tag:blogger.com,1999:blog-1498862426470895405.post-22965104375055856
blogger_orig_url: http://www.tivasyk.info/2010/07/blog-post_06.html
---

<div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/TDLQlBrE_YI/AAAAAAAAIr4/tOVKqfaGoko/s1600/kyivstar_logo.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="40" src="http://3.bp.blogspot.com/_wFmUV6FUCKU/TDLQlBrE_YI/AAAAAAAAIr4/tOVKqfaGoko/s200/kyivstar_logo.png" width="200" /></a></div>зараз все більшу популярність — навіть в україні, гхм — набирає популярности такий інструмент маркетингових комунікацій, як (узагальню) робота з блогерами та іншими «експертами». навіть мені довелося вже спробувати його в роботі… і загалом — правильна тенденція: якщо враховувати деякі особливості цього інструменту (найперше «реактивність» аудиторії) і не боятися «випускати джина з пляшки», можна отримувати хороші результати.<br /><br /><h3>з думкою про вас</h3>от і «київстар» нещодавно попрохав перевірити роботу нових сервісів на порталі <a href="https://my.kyivstar.ua/tbmb/about/about.do">«мій київстар»</a>, видавши для такої оказії по 200 грн — бо ж сервіси платні. оскільки приймаючи умови співпраці, я пообіцяв позвітувати про результати у блозі — спробую, але не сприймайте цей допис (і кілька наступних) за рекламу: писатиму абсолютно суб’єктивно що думаю.<br /><br /><a name='more'></a>я вже колись давно пробував користуватися цим порталом, але закинув, головне через то, що від оператора мобільного зв’язку мені потрібен… сюрприз: мобільний зв’язок! при цьому будь-які проблеми і питання в ідеалі повинні вирішуватися миттєво, з пів-оберта, з оператором гарячої лінії — і що рідші такі контакти, то краще, значить, працює оператор. тим часом будь-який портал — це спроба нав’язати частіші контакти… в принципі, розв’язати цей парадокс київстар спробував, змістивши акценти від трешово-розважального <a href="http://www.starport.com.ua/">старпорту</a> (фууууу) до сервісного сайту <a href="https://my.kyivstar.ua/tbmb/about/about.do">«мій київстар»</a>, який надає доступ до справді корисних функцій, таких як поповнення балансу платіжними картами, керування додатковими послугами, замовлення налаштувань на телефон, та перегляд звітів.<br /><br />втім, все-одно постає питання: чи багатьом абонентам треба усим цим користуватися на регулярній основі? і якщо тих, кому таки треба, набереться хоча би 5% (не віриться) — чи варті затрат були зусилля з розробки порталу?<br /><br /><h3>переказ коштів</h3><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TDLhbVNTqxI/AAAAAAAAIr8/Y1Jdl-9qzEk/s1600/mykyivstar_test_03.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="140" src="http://1.bp.blogspot.com/_wFmUV6FUCKU/TDLhbVNTqxI/AAAAAAAAIr8/Y1Jdl-9qzEk/s200/mykyivstar_test_03.png" width="200" /></a></div>це був ліричний відступ. я ж хочу зараз позвітувати про послугу <a href="http://www.kyivstar.net/personal/contract/services/credit_transfer/">«переказ коштів»</a>, яка мала б дозволити поповнювати рахунок батькам, дітям чи просто знайомим.<br /><br />«мала б дозволити» — тому що мені якраз не вдалося переказати тестові 10 грн на батьківський баланс, і я не одразу зрозумів, чому… хоча <b>я сам винуватий</b>: умови надання і опис послуги треба читати уважно! а ключовий момент ось: <i>«контрактний абонент&nbsp;— фізична особа, може переказувати кошти лише між  особовими рахунками, що&nbsp;зареєстровані на&nbsp;нього»</i>. тобто переказати 10 гривень товаришеві, який залишився без вихідних дзвінків через нульовий баланс — не вийде: я ж не думаю, що багато хто укладає контракти з оператором замість друзів, колег, ба навіть батьків?<br /><br />цікавинка ще в тому, що насправді в мене два зареєстрованих номери: одним користуюсь я, іншим — дружина. але… якраз для того, щоби спростити розрахунки з оператором, зменшити розмір коштів, «заморожених» на двох телефонних балансах і уникнути необхідности час від часу щось переказувати між ними, я колись давно <b>об’єднав рахунки</b> за обома номерами. і тепер не маю мороки.<br /><br />коментарі щодо вищої безпеки окремих рахунків відкидаю: дитині, поки не навчиться з відповідальністю ставитися до дзвінків і грошей, придбаю передплатну <i>sim</i>’ку, а дружині довіряю (майже) як собі — інакше чого одружуватися?<br /><br />суб’єктивний висновок: людей, яким такий обмежений варіант поповнення рахунків від київстару справді стане в нагоді, дуже небагато — принаймні там мені здається.<br /><br />далі ще буде про «мій київстар» та інші послуги.