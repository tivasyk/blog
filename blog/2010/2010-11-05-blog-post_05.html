---
layout: post
title: я хочу дебі, але вона мене — ні…
date: '2010-11-05T12:24:00.003+02:00'
author: tivasyk
tags:
- комп'ютери
- linux
- ноутбук
modified_time: '2010-11-05T12:26:49.423+02:00'
thumbnail: http://3.bp.blogspot.com/_wFmUV6FUCKU/TNPTIkpI9NI/AAAAAAAAJKo/J53ajZAsa5Y/s72-c/debie.jpg
blogger_id: tag:blogger.com,1999:blog-1498862426470895405.post-4305985380990567437
blogger_orig_url: http://www.tivasyk.info/2010/11/blog-post_05.html
---

<div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/TNPTIkpI9NI/AAAAAAAAJKo/J53ajZAsa5Y/s1600/debie.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="160" src="http://3.bp.blogspot.com/_wFmUV6FUCKU/TNPTIkpI9NI/AAAAAAAAJKo/J53ajZAsa5Y/s200/debie.jpg" width="200" /></a></div>чортівня якась… <a href="http://www.tivasyk.info/2010/11/blog-post_03.html">вирішив встановити debian на ноутбук</a> і, здавалося б, що тут може бути складного? враховуючи п’ятилітній досвід використання різних дистрибутивів linux, нічого — правда?<br /><br />дзуськи! debian-базований <a href="http://www.tivasyk.info/2010/08/blog-post_31.html">crunchbang 10 alpha</a>, котрий так <a href="http://www.tivasyk.info/2010/08/blog-post_31.html">добре став на нетбук</a> з usb-флешки — на ноуті видає помилку розпізнавання cr-rom’а; проблема відома, але шаманити довкола неї не хотілося. <a href="http://blog.linuxmint.com/?p=1527">linux mint debian edition</a> не зміг встановити grub — ще одна відома і описана проблема, теж вимагає інтенсивних танців з бубнами; полінувався.<br /><br />нічого, думаю, завантажу власне debian. і тут узагалі якась містика починається…<br /><br /><a name='more'></a>взяв образ тестового squeeze зі стільницею xfce, залив на флешку за допомогою dd, ну встановлювать — на якомусь етапі звітує про помилку. перевірив флешку — помилка в 1 файлі. спробував ще і ще раз — те саме (хоча torrent-клієнт звітує, що контрольна сума файлу співпадає); копирсатися далі в деталях знову-таки полінувався. завантажив iso-образ мережевого інсталятора squeeze’а з gnome’ом, пропалив на cd, перевірив — ок. взявся встановлювать — наче все нормально, навіть позвантажував все, що треба, з онлайнових репозиторіїв, аж раптом… ноут відключився: я ж забув підключить зарядку! буквально за два кроки до фінішу…<br /><br />ах ти ж бісова душа, думаю, гаразд, спробую ще раз вдома. приїжджаю, дістаю зайву точку доступу, переключаю в режим клієнтської та підключаю пач-кордом до ноутбука (інсталятор debian у більшости випадків не може нормально налаштувати wifi — ще одна відома проблема, най їм грець!), запускаю інсталятор і вибираю дротову мережу для звернення до репозиторіїв… мережу бачить — ура, ну тепер вже точно все гаразд!<br /><br />далі йде мат. тому що цього разу на етапі звантаження пакунків інсталятор сказав, що… ця версія debian (squeeze) не підтримується репозиторіями! як, бісові діти?! та ж я нині вже цей етап проходив — усе було гаразд?!<br /><br />тепер думаю, що це за містика така — може то якась вказівка з небес, мовляв, (страшним голосом) не міняй дистрибутив! =)<br /><br /><b>p.s.</b> ілюстрація — <a href="http://www.vistawallpapers.com/img6608.htm">звідси</a>.