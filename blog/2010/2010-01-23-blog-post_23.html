---
layout: post
title: два рецепти від швагра
date: '2010-01-23T15:08:00.004+02:00'
author: tivasyk
tags:
- життя
- кумедне
modified_time: '2011-01-28T14:13:11.744+02:00'
blogger_id: tag:blogger.com,1999:blog-1498862426470895405.post-4153885490512382744
blogger_orig_url: http://www.tivasyk.info/2010/01/blog-post_23.html
---

провів три дні у франції — а тоді тиждень вдома з тепературою, кашлем і підозрою на пневмонію, без бажання чи натхнення писати у блог. зате мав можливість поспостерігати за «сім’єю» — точніше, за людьми, з якими доводиться жити.<br /><br />поділюся двома рецептами від швагра.<br /><br /><h3>пельмені парові</h3>потрібна пачка пельменів (450 г) і 4 л води.<br /><br /><a name='more'></a>переконавшись, що вікна на кухні закриті, ставимо на плиту 2 л води в каструлі, кришкою <i>не накриваємо</i>. йдемо займатися своїми справами (зазвичай базарити з кимось по мобільному). через півгодини повертаємося на кухню — там повно пари, вікна запітнілі, і добре якщо каструля ще не згоріла.<br /><br />ставимо другі 2 л води, ще раз чекаємо, поки вода закипить, і вкидаємо туди <i>всю пачку</i> пельменів. варимо до готовності.<br /><br />з’їсти треба половину пельменів, а решту <i>залишити в каструлі</i>, як варилися. через півгодинки-годинку ці залишки розмокнуть повністю — каструлю мити не треба, нехай цим займеться хтось інший, це також частина рецепту.<br /><br /><h3>макарони відрові</h3>потрібна пачка макаронів (450 г) і 2 л води.<br /><br />в киплячу воду висипаємо всю пачку макаронів, варимо до готовності. воду зливаємо. з’їдаємо 100-200 г — решту залишаємо в каструлі, не додаючи масла. через півгодини залишки макаронів остигнуть і позлипаються — це необхідна частина рецепту.<br /><br />знову-таки, залишити миття начиння треба комусь іншому.<br /><br />секрет обох рецептів не в забудькуватості, не в жадібності (що більше наварю — то краще) — а у взірцевому егоїзмі та пофігізмі. просто існують люди, портрети котрих можна використовувати для ілюстрування <a href="http://uk.wikipedia.org/wiki/%D0%95%D0%B3%D0%BE%D1%97%D0%B7%D0%BC">статті про егоїзм</a> у вікіпедії. ви таких знаєте?