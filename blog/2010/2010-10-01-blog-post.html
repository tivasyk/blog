---
layout: post
title: прийшли дві крамольних думки
date: '2010-10-01T13:47:00.001+03:00'
author: tivasyk
tags:
- думки
- україна
- негатив
modified_time: '2011-09-30T17:10:29.990+03:00'
blogger_id: tag:blogger.com,1999:blog-1498862426470895405.post-3658315620831042363
blogger_orig_url: http://www.tivasyk.info/2010/10/blog-post.html
---

зараз скажу крамолу. навіть дві — втім, вони не пов’язані між собою, просто майже одночасно спали на думку:<br /><ul><li>з цієї країни <b>треба емігрувати</b>;</li><li>нація читачів — це <b>пасивна нація</b>.</li></ul>не треба розмахувати руками і закидувать помідорами — принаймні <b>не одразу</b>, спершу я спробую пояснити свою думку.<br /><br /><a name='more'></a><h3>монополія на громадянство</h3>всі знають, що <b>монополія — це погано</b>. вона призводить до всіляких негараздів — найперше до підвищення цін, погіршення якості товару і зупинки інновацій. натомість <b>конкуренція — це добре</b>, бо змушує постачальників знижувать ціни, покращувать якість і впроваждувати нові технології.<br /><br />досить хороший приклад — комунальна сфера: не секрет, що середнього класу в україні практично нема, більша частина населення живе хіба що не за межею бідності, без можливості купувати чи навіть винаймати житло. більше того — виробництво в країні радше мертве, ніж живе, знайти задовільну в плані зарплати роботу можна хіба що у великих містах, та й то не усім. все це призводить до того, що <b>внутрішньої міграції в країні майже нема</b>, навіть в межах отих великих міст : люди тримаються за свої місця, як робочі, так і за помешкання.<br /><br />але якщо нема міграції — не буде жодної конкуренції в комунальній сфері: люди не схильні «голосувати гаманцем» проти неефективної роботи жеків чи інших комунальних служб шляхом перелення в інші райони, де ситуація краща.<br /><br />результат — практично повна розруха в комунальній галузі на протязі довгих, довжелезних 19 років «незалежності». за цей час можна було вчинити хто зна які реформи, впровадити фантастичні технології тепло- та енергозбереження, збудувати сучасні системи громадського транспорту… нічого нема.<br /><br />так от, з державами — те саме: закриті кордони, мовні бар’єри, контроль міграції фактично створюють такі собі <b>монополії на громадянство</b> в рамках кожної держави. лише глобальна лібералізація умов еміграції, і створення реальної конкуренції між державами за людський ресурс може змінити ситуацію не локально в межах однієї країни — а у всьому світі.<br /><br />звісно, з міграцією є купа проблем (локалізація ресурсів — найбільша з того, що я бачу неозброєним оком), тому практично така лібералізація навряд чи є можливою. чи є вихід?<br /><br />не знаю, але маю одну ідею… яка звучить так: <b>віртуалізація громадянства</b>. але розвивати цю думку зараз не хочу — за іншим разом. просто повернуся до суті фрази «з країни треба емігрувати»…<br /><br />якщо забути про пафос патріотизму (а чи можливий він <a href="http://www.tivasyk.info/2010/09/blog-post_21.html">без національного самоусвідомлення</a>? і чи можуть <a href="http://www.tivasyk.info/2010/09/blog-post_4881.html">малороси</a>, в такім випадку, взагалі претендувать на патріотизм?) — то еміграція як крок до впровадження міждержавної конкуренції є не гіршим способом покращити ситуацію, аніж <b>безспросвітне закопування свого таланту</b> (яким би він не був), і долі власних дітей <a href="http://www.tivasyk.info/2010/02/blog-post_23.html">в український ґрунт</a>.<br /><br />голосуйте ногами за краще життя дітей — емігруйте.<br /><br /><h3>читання — втеча від реальности</h3>ну, тут все просто. настільки просто, що навіть не знаю, чи потрібно коментувати.свого часу нас учили гордитися тим, що радянський союз — чи не найбільш грамотна й начитана країна світу. дуже ймовірно, що так воно і було, я вірю, тому що…<br /><br />якщо вести мову про художню літературу, <b>читання — це втеча з реальності</b>. банальний такий ескапізм. і мені здається, що жанрової диференціації тут не може бути: не лише неповнолітні читачі фентезі ховаються від некомфортної реальності, але й поціновувачі достоєвського — так само.<br /><br />в цім сенсі зниження рівня читання в країні могло б порадувати… якби воно не корелювало з тотальним збільшенням часу, який нація проводить перед телевізором (ось <a href="http://livefeed.hollywoodreporter.com/2009/11/nielsen-average-tv-viewing-reaches-alltime-high-chart.html">дані по сша</a> — українських звітів не знайшов, але певен, що ситуація розвивається аналогічно).<br /><br />тому <a href="http://www.tivasyk.info/2008/12/blog-post_19.html">на революцію сподівань немає</a>.