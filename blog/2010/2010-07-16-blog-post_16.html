---
layout: post
title: 'нотатки в дорозі: київ — люблін'
date: '2010-07-16T22:26:00.004+03:00'
author: tivasyk
tags:
- мандри
- автомобіль
modified_time: '2010-07-17T21:17:02.701+03:00'
thumbnail: http://2.bp.blogspot.com/_wFmUV6FUCKU/TECx8MjjDmI/AAAAAAAAIuw/F-T8DoRr4LY/s72-c/_7151016.JPG_resize.jpg
blogger_id: tag:blogger.com,1999:blog-1498862426470895405.post-7429323523977443280
blogger_orig_url: http://www.tivasyk.info/2010/07/blog-post_16.html
---

<div class="separator" style="clear: both; text-align: center;"><a href="http://2.bp.blogspot.com/_wFmUV6FUCKU/TECx8MjjDmI/AAAAAAAAIuw/F-T8DoRr4LY/s1600/_7151016.JPG_resize.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="http://2.bp.blogspot.com/_wFmUV6FUCKU/TECx8MjjDmI/AAAAAAAAIuw/F-T8DoRr4LY/s200/_7151016.JPG_resize.jpg" width="200" /></a></div>ми в упсалі. першу половину дороги — від києва до любліна — мені ще ставало наснаги записувати щось на зупинках, от ці записи просто опублікую зараз. пізніше додам щось про дорогу з любліна до гданська, пором та короткий відрізок шляху в швеції.<br /><br /><b>14.07, 02:15</b><br />виїхали трішки пізніше, ніж я хотів — о 00:40. перша зупинка — 15 хв на заправці wog за 200 метрів перед поворотом на житомирську окружну: навігатор не хоче вести через місто, послухаюся його.<br /><br />дітки сплять — тимко добряче розговорився, перш ніж заспокоїтися, — миленька також начиталася якихось казочок і задрімала. я трохи прогулявся, подихав повітрям, випив кави — і стартую далі. наступна зупинка буде трохи довшою.<br /><br /><b></b><br /><b><a name='more'></a></b><b>14.07, 04:30 (245 км)</b><br />друга зупинка — раніше, ніж планував. якась заправка anp. до рівного ще 60 км. перша засада: здається, смартфон від прикурювача на usb працює, але заряджати батарею не хоче… принаймні коли я глушу двигун, заряд батареї показує все менший і менший… непередбачувано. не хочеться на практиці перевіряти, чи працюватиме він від прикурювача при повністю розрядженому акумуляторі. без навігатора я буду в польщі як сліпий =( доведеться шукати робочу зарядку.<br /><br />міля прокинулася, поцмокала молочка, роздивляється довкола. тимошко мирно спить — і це дуже добре, тому що «прокинутий» тимко — це вихор. а хочеться ще спокійно доїхати до кордону.<br /><br />поїхали далі.<br /><br /><b>14.07, 6:40 (365 км)</b><br />одразу після попередньої зупинки заїхав на одну з заправок — долив у бак 20 літрів болгарського 98-го, бо щось мені майже від самого києва вчувалися якісь дивні постукування в двигунці — наче той білоруський 95-й, що я заливав ще у києві на тнк біля берестейської, був аж надто якийсь білоруський… ще сотню машинка підозріло постукала, а тоді пройшло. певно, хороше пальне помоголо.<br /><br />і усі ці 120 км, дві години ми їхали в густому тумані… ось вже майже сьома — а він і не думав розвіюватися, сонечка ще не видно. до кордону ще близько сотні кілометрів.<br /><br />вся родина знову спить — а тимко так і не прокидався ще. їдемо далі.<br /><br /><b>14.07, 19:30 (590 км)</b><br />люблін. пройшло 13 годин від попереднього запису на заправці перед устилугом. за цей час встигли — дивом! — пройти кордон. по-<br /><br />перше, сама ідея їхати через устилуг через меншу завантаженість переходу дала збій: черга була величезна. без применшення: ми приїхали на пропускний пункт о 8:30, але якби нас не пропустили вперед з маленькою дитиною — ми б стояли там до вечора, може й до ночі! друга проблема проявилася неочікувано на паспортному контролі: ми… не взяли зі собою свідоцтва про народження діток. а вони виявилися потрібні — просто тому, що миленька залишила собі дівоче прізвище під час реєстрації шлюбу, а тимка і мілєчку ми реєстрували з моїм прізвищем. лише завдяки розумінню жінки-офіцера на контролі нас пропустили далі — а от далі полякам цей момент виявився несуттєвим, навіть не питали. окрім того, саме поляки з розумінням ставляться до родин з маленькими дітьми (до двох рочків) й пропускають без черги на контроль — але до цього довелося таки вистояти в черзі на нашій, українській стороні… загалом же на чергу і проходження контролю пішло три години — потім нас (і ще 4-5 автівок) ще трошки потримали на виїзді з пропускного пункту…<br /><br />…і от ми вже в польщі. епохальність цієї миті дещо нівелювалася втомою далекої дороги і напруженням очікування на кордоні, але — ми в польщі! найскладніша частина мандрівки — позаду (тьху х3 рази).<br /><br />прикордонні манівці, якими повів нас навігатор, трошки розчарували якістю покриття — але будинки і діляночки довкола такі акуратні, що одразу всі сумніви зникають: ми в іншій країні. в європі.<br /><br />до любліна дісталися без пригод — завдяки навігатору. зручна штука, слів нема. дозволяє на незнайомих манівцях просто зосередитися на керуванні, забувши про хвилювання щодо маршруту. «явочний контакт» в любліні, запропонований товаришем, виявився приємною молодою жінкою на ім’я анета — вона привітала нас щирою українською мовою з м’якою галицькою вимовою, і прийняла нас дуже щиро й гостинно. кращого відпочинку, ніж у її оселі, нам годі було б шукати у найбагатших готелях.<br /><br />трошки кумедного. цікавий сюрприз неочікувано подарував двосімовик samsung c3212… він двічі — для кожної sim-карти! — пропонував узгодити годинник з поточною часовою смугою, і в результаті… так, ви вже здогадалися? — в результаті «відкоригував» час не на годину, а на дві години назад! чим остаточно заплутав мене — тепер я орієнтуюся на годинники в автівці та нетбуці.<br /><br />ну все. наразі вже 20:50 (за києвом) — скоро знову вирушатимемо в дорогу. я добре виспався в гостях, тож сподіваюся, що 10-11 годин на трасі витримаю без проблем, і над ранок будемо вже в гданську.