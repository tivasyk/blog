---
layout: post
title: ніколи не кажи ніколи! (закінчення)
date: '2010-04-14T12:47:00.003+03:00'
author: tivasyk
tags:
- англійська мова
- думки
- українська мова
modified_time: '2012-05-19T10:31:37.718+03:00'
blogger_id: tag:blogger.com,1999:blog-1498862426470895405.post-7285741293217692457
blogger_orig_url: http://www.tivasyk.info/2010/04/blog-post_14.html
---

закінчу <a href="http://www.tivasyk.info/2010/04/blog-post_13.html">попередній допис про переклади</a>. нагадаю, що не збираюся сперечатися по суті допису — мене зацікавила лише (традиційна) категоричність ось подібних висловлювань:<br /><blockquote><b>цитата.</b> <i>translation is and <b>always</b> will be an art and not a  science</i> (<a href="http://www.guidetojapanese.org/blog/2010/04/12/the-truly-correct-translation/">читати  повністю</a>)</blockquote>ще раз: я не стільки сперечаюся по темі, скільки хотів би продемонструвати обмеженість подібних висловлювань за допомогою посилань на історію. нажаль, читачі й коментатори не зважили на цей момент, а стали на захист автора статті =)<br /><br />гаразд. <a href="http://www.tivasyk.info/2010/04/blog-post_13.html#more">спробую ще раз</a>. пильнуйте:<br /><br /><a name='more'></a>твердження <i>«передача думок від однієї людини іншій на відстані за допомогою телепатії чи магії наразі неможлива»</i> — вірне, але <i>«передача думок на відстані <b>ніколи </b>не буде можливою»</i> викликає сміх у користувача мобільного телефону.<br /><br />ще раз: <i>«миттєве переміщення людей на величерзні відстані за допомогою магічної телепортації» </i>— все вірно, але, приміром, <i>«переміщення людей у просторі зі швидкістю звуку <b>ніколи </b>не буде можливим»</i> — знову викличе посмішку в кожного, хто вже бачив літак.<br /><br />нікому не спало на думку сперечатися, що автоматичний технічний переклад — можливий, але ви вхопилися за переклад художній? але ж я не збирався переконувати когось в протилежному — я лише наполягаю: спробуйте змінити парадигму своїх оцінок майбутнього!<br /><br />можливо, <b>колись відпаде сама необхідність перекладу</b> — таке вам <a href="http://www.tivasyk.info/2010/04/blog-post_13.html#comments">не спадало на думку</a>?!<br /><br />вже сьогодні фактично одна мова у світі стала носієм інформації про нові наукові досягнення, нові технології. так, ви кажете про художню літературу — але стривайте! вона ж є частиною культурного поля — а невже ви вірите, що це культурне поле якось ізольоване від технічного розвитку цивілізації? озирніться: культура не просто залежить від науки і техніки… культура — це відтворення того, як і чим ми живемо! автомобілі й літаки, телевізори і комп’ютери, мобілки та есемески — стали такою ж частиною сучасної культури, як… писанка чи ікона були частиною культури кількох попередніх столітть.<br /><br />може ви ігноруєте цей процес, але сьогодні, поки ми тут дискутуємо — інтернет змінює рельєф культурного простору. історично різні мови виникли внаслідок географічної ізоляції різних груп людей — але сьогодні ця ізоляція поступово зникає. а в цивілізованих країнах — які, зауважте, і визначають напрям розвитку цивілізації, а отже і культури — цієї ізоляції вже практично нема! об’єм цивілізаційно і культурно важливої інформації, що генерується однією мовою в світі, помітно превалює — вже сьогодні!<br /><br />так, ми змушені ще щось перекладати =) але подивіться в майбутнє і спробуйте осягнути, який ефект ці тенденції матимуть не через 100 чи 200 років — а в далекій перспективі!<br /><br />ви ще вірите, що ніколи — ніколи-преніколи! — не настане часу, коли перекладати буде просто нічого?<br /><br />ніколи не кажи ніколи!<br /><br /><b>але стривайте!</b> це я ще навіть не починав фантазувати на значно цікавішу тему: про те, що людська мова, через потребу масованої взаємодії з машинами — може набувати більш формально строгої структури, алгоритмізуватися… потреба підвищення точності й компактності мови може призвести до того, що в далекому майбутньому, навіть якщо й збережуться різні мови — вони, можливо, будуть більше подібні до того, що здатні ефективно обробляти комп’ютери.<br /><br />включіть фантазію. майбутнє почалося вчора.