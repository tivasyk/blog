---
layout: post
title: мишача метушня
date: '2010-12-13T17:38:00.005+02:00'
author: tivasyk
tags:
- комп'ютери
- мандри
- товари
modified_time: '2011-05-19T16:45:42.218+03:00'
thumbnail: http://3.bp.blogspot.com/_wFmUV6FUCKU/TJC5p10_WUI/AAAAAAAAI-8/9AqUFLfhnQk/s72-c/_9121807_resize.jpg
blogger_id: tag:blogger.com,1999:blog-1498862426470895405.post-7517467618758939125
blogger_orig_url: http://www.tivasyk.info/2010/12/blog-post_13.html
---

<div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/TJC5p10_WUI/AAAAAAAAI-8/9AqUFLfhnQk/s1600/_9121807_resize.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://3.bp.blogspot.com/_wFmUV6FUCKU/TJC5p10_WUI/AAAAAAAAI-8/9AqUFLfhnQk/s200/_9121807_resize.jpg" width="200" /></a></div>пробачте мені, завсідники щоденника — останній місяць помітно збавив темп публікацій. пов’язано то з тим, що трішки додалося роботи в конторі, а ще з початком навчання на курсах французської, але про це іншим разом. сьогодні ж буде <b>невеличка історія</b>. з сюрпризом.<br /><br />спершу приповідка: у вересні українська burda запросила на кілька днів до угорщини, поніжити тільце в термальних водах хевіза і подивитися на білі води балатону. поїздка видалася приємна, компанія — привітна, і все було гаразд аж до моменту, коли — вже в авбтобусі по дорозі до аеропорту для відльоту — я зрозумів, що <b>забув у номері торбинку</b> із навушниками, карткою sd та мишкою. цей набір завжди подорожував разом із нетбуком, а тут я не знайшов його в саквояжі…<br /><br /><a name='more'></a><h3>велика прикрість</h3><div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/TQI-6K7xAAI/AAAAAAAAJQQ/X9Mf01WYZjM/s1600/kensington_si750m_mouse.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://3.bp.blogspot.com/_wFmUV6FUCKU/TQI-6K7xAAI/AAAAAAAAJQQ/X9Mf01WYZjM/s200/kensington_si750m_mouse.jpg" width="200" /></a></div>найбільше мені було шкода мишки — мініатюрної <a href="http://us.kensington.com/html/11191.html">kensington si750m</a>, яку я придбав ще <a href="http://www.tivasyk.info/2008/03/blog-post_2025.html">за часів роботи у datalux</a>, з першої поставки в україну за $45… і більше їх, здається, не привозили. плюси? справді маленька, usb-модуль ховається всередині, працює доооовго від однієї (!) батарейки. за чотири чи п’ять років мишка вже мала потерті плями на пластику, але я звик до неї так, що використання будь-яких інших викликало сильний дискомфорт. коротше кажучи, це була <i>моя </i>мишка.<br /><br />я навіть <b>зателефонував до готелю</b> в хевізі вже з києва й попрохав перевірити, чи не повертав хтось із прибиральниць мою торбинку на рецепцію — ні… певно і в європах досить любителів халяви, міркував собі я, а тим часом я переконався (hotline.ua), що в україні придбати цю модель практично <a href="http://hotline.ua/sr/?q=si750m">неможливо</a> — хіба що замовлять <a href="http://shop.ebay.co.uk/i.html?_trkparms=65%253A12%257C66%253A2%257C39%253A1%257C72%253A3133&amp;rt=nc&amp;_nkw=si750m&amp;_dmd=2&amp;_dmpt=UK_Computing_ComputerComponents_KeyboardsMice&amp;_trksid=p3286.c0.m14&amp;_vc=1">на ebay</a>?<br /><br />довелося змиритися — і шукати якусь прийнятну, приємну заміну. походив по крамницях, подивився, що пропонують — як на мене, просто нема на що дивитися: більшість мишок надто великі й важкі для зручного використання разом з нетбуком (її ж доводиться носити в пласкій кишенці сумки чи чохла), та й звикати користуватися такими дороблами після мініатюрної kensington не хотілося.<br /><br /><h3>мишка бубликом</h3><div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/TQYqd8yKmhI/AAAAAAAAJQU/FCZZVRhmz7I/s1600/microsoft_arc_mouse.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="67" src="http://3.bp.blogspot.com/_wFmUV6FUCKU/TQYqd8yKmhI/AAAAAAAAJQU/FCZZVRhmz7I/s200/microsoft_arc_mouse.jpg" width="200" /></a></div>на hotline.ua натрапив на <a href="http://hotline.ua/tx/microsoft_arc_mouse/">microsoft arc mouse</a> — дорога, зараза, $60-70, але симпатична і оригінальна. єдиний магазин, де побачив її на вітрині — «технополіс» в тц «більшовик», але навіть там вона була в одному екземплярі (!), біла (!!), за фантастичні 550 гривень ($69) — і мені не дали її потримати в руках (!!!) після того, як я щиро зізнався, що ще не вирішив, чи купуватиму. а я думав, що принаймні великі торгові площадки у києві мали би вже позбутися цього жлобського ставлення до клієнта.<br /><br />ну стривайте, міркую собі, а ну ж бо я гляну, скільки мені стане така мишка на ebay?<br /><br />і глянув. власне та миша, яку брендовано логотипом microsoft, коштує там від $35 плюс доставка в україну — виходить на ті ж самі гроші. але…<br /><br />…якщо не ставити за мету заплатити за логотип microsoft, і не гребувати китайською якістю — можна придбати таку ж складану мишку аркою за… $8,45. і це включаючи (!) доставку в україну.<br /><br /><h3>китайці доставляють</h3><div class="separator" style="clear: both; text-align: center;"><a href="http://4.bp.blogspot.com/_wFmUV6FUCKU/TQY6j-Oc-1I/AAAAAAAAJQY/PZtsloyJXP8/s1600/china_arc_mouse.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://4.bp.blogspot.com/_wFmUV6FUCKU/TQY6j-Oc-1I/AAAAAAAAJQY/PZtsloyJXP8/s200/china_arc_mouse.jpg" width="200" /></a></div>нічого собі — подумав я, і таки ризикнув — оформив замовлення, сплатив, отримав підтвердження відсилки, і… почав чекати. через два чи три тижні мишку — без коробки, в поліетиленовому пакеті «з бульбашками», — доставила укрпошта прямо до поштової скриньки у під’їзді. щиро кажучи, я здивувався: невже таки приїхала з китаю, попри все?!<br /><br />ну і так, якість — китайська, або, скажем так, «китайськувата»: зовні приємний софт-тач та чорний глянцевий кант, все доволі якісно… а нижня частина — дешевенька (принаймні на вигляд) срібляста фарба і невисокої якості лиття. оптична схема також світлодіодна, а не лазерна… зате usb-донгл менший, ніж в майкросовтівської =) а головне — <b>мишка чудово працює</b> і коштувала мені оті 64 гривні з копійками, котрі visa зняла з платіжної картки під час оплати замовлення на ebay! порівняйте 64 гривні — і 550 за мишу в коробці від «технополіса», різниця — вісім з половиною разів.<br /><br />десь на третій день після того, як приїхала моя нова мишка, я пішов з нею в гості до брата — і довелося йому залишити свою обновку =) зате ми прямо там замовили ще три таких: мені, миленькій і ще комусь на подарунок.<br /><br /><h3>сюрприз</h3><a href="http://4.bp.blogspot.com/_wFmUV6FUCKU/TQY934TxuxI/AAAAAAAAJQc/KIvldUbz4P8/s1600/found_my_pouch.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://4.bp.blogspot.com/_wFmUV6FUCKU/TQY934TxuxI/AAAAAAAAJQc/KIvldUbz4P8/s200/found_my_pouch.jpg" width="200" /></a>а у п’ятницю я, збираючись у басейн, складав речі в саквояж — і на споді найбільшої кишені знайшов свою торбинку з навушниками, флеш-карткою і мишкою kensington.<br /><br />гхм. життя таки дивна штука, повна сюрпризів.<br /><br /><b>p.s.</b> на прохання зацікавлених читачів ділюся <a href="http://shop.ebay.com/i.html?_nkw=arc%20mouse&amp;_dmpt=Mice&amp;_fcid=209&amp;_jgr=1&amp;_localstpos=&amp;_sc=1&amp;_sop=15&amp;_stpos=&amp;gbr=1">посиланням на пропозиції «мишей бубликом»</a> по $8,45 — хоча їх доситьлегко знайти на ebay за запитом «arc mouse». якщо продавець вказує, що доставки в україну немає — можна або написати йому листа (один відповів мені, що в україну відішле за додаткові $2,50, бо інакше нема жодних гарантій доставки — пливе довго, а tracking number не дають), або ж пошукати іншого китайця, котрий за ті ж гроші таки відішле звичайною поштою (нам з братом вдалося замовити загалом 7 мишей без доплати за tracking number).