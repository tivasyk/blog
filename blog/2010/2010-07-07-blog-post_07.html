---
layout: post
title: починаю нервувати перед поїздкою
date: '2010-07-07T13:30:00.001+03:00'
author: tivasyk
tags:
- мандри
- автомобіль
modified_time: '2010-07-07T13:30:18.322+03:00'
thumbnail: http://1.bp.blogspot.com/_wFmUV6FUCKU/TAzzldtbbSI/AAAAAAAAIkM/dG8E1sjx-Yc/s72-c/route_gdansk.png
blogger_id: tag:blogger.com,1999:blog-1498862426470895405.post-1402531607021335192
blogger_orig_url: http://www.tivasyk.info/2010/07/blog-post_07.html
---

<div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TAzzldtbbSI/AAAAAAAAIkM/dG8E1sjx-Yc/s1600/route_gdansk.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="132" src="http://1.bp.blogspot.com/_wFmUV6FUCKU/TAzzldtbbSI/AAAAAAAAIkM/dG8E1sjx-Yc/s200/route_gdansk.png" width="200" /></a></div>який би хороший не був <a href="http://www.tivasyk.info/2010/06/blog-post_15.html">маршрут київ – мінськ – вільнюс – рига</a>, довелося відкинути… через «малесенький» нюанс: я надто пізно почав перейматися квитками на пором. а пором, як виявилося, не трамвай: місце для автівки і каюту на чотирьох за тиждень до мандрівки вже годі придбати.<br /><br />тому довелося терміново розглядати інші варіанти: пороми з талліна до стокгольма (далеко, 4 кордони), з клайпеди до карлсхамна (дорого, 3 кордони) — і врешті-решт повернутися до варіанту <a href="http://www.tivasyk.info/2010/06/blog-post_07.html">київ – гданськ – нінашамн</a>. на щастя, тут вдалося зарезервувати квитки в <i>polferries</i> туди й назад, одразу ж і оплатив 492 євро онлайн. тепер, якщо у візах відмовлять — гроші пропадуть, і це буде плата за мою недалекоглядність: подавати документи в посольство треба було значно раніше, хоча б за 2 місяці до поїздки.<br /><br /><a name='more'></a>втім, візи — не єдиний чинник стресу… другий момент — документи на виїзд автівкою за кордон. я вже побігом звітував, що вписаний в техпаспорт в графу «має право керувати», а не як власник. строго кажучи, в таких випадках для проїздку прикордонного пункту необхідно <a href="http://www.tivasyk.info/2010/07/blog-post.html">їхати до врер і оформлювати тимчасову посвідку</a> учасника міжнародного руху. проблема в тім, що це день на подачу заяви, близько 600 гривень платежів, і (як виявилося оце сьогодні) до 10 днів на випуск.<br /><br />йпрст, як так? я ж хочу їхати вже 14-го числа — а нині вже 7-ме!?<br /><br />втім, усі ті люди, хто звітує в тенетах про власний досвід, і ті, кого я мав змогу запитати про ситуацію — включно з одним службовцем київського врер! — твердять, що через український кордон автівки спокійнісінько пропускають за техпаспортом, в якому водій зареєстрований як особа, що має право керувати тз. тож треба заспокоїтися.<br /><br />а я нервую.