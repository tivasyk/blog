---
layout: post
title: 'ufo: alien invasion -- крок за кроком (частина 2)'
date: '2008-06-06T06:30:00.002+03:00'
author: tivasyk
tags:
- комп'ютери
- ігри
- linux
modified_time: '2010-03-22T10:07:22.451+02:00'
thumbnail: http://lh4.ggpht.com/tivasyk/SEFbSnBgcRI/AAAAAAAABjk/zhOYeIUrwzI/s72-c/ufo_ai_08.png
blogger_id: tag:blogger.com,1999:blog-1498862426470895405.post-5679597237616547757
blogger_orig_url: http://www.tivasyk.info/2008/06/ufo-alien-invasion-2.html
---

<a href="http://lh4.ggpht.com/tivasyk/SEFbSnBgcRI/AAAAAAAABjk/zhOYeIUrwzI/s800/ufo_ai_08.png" onblur="try {parent.deselectBloggerImageGracefully();} catch(e) {}"><img alt="" border="0" src="http://lh4.ggpht.com/tivasyk/SEFbSnBgcRI/AAAAAAAABjk/zhOYeIUrwzI/s800/ufo_ai_08.png" style="cursor: pointer; float: right; margin: 0pt 0pt 10px 10px; width: 200px;" /></a>продовжуємо гратися в дитячу забавку-- <a href="http://tivasyk.blogspot.com/2008/06/ufo-alien-invasion.html">ufo: alien invasion</a>.<br /><br /><h3>останні приготування</h3>ударну групу <a href="http://tivasyk.blogspot.com/2008/06/ufo-alien-invasion.html">екіпіровано</a>, транспортний корабель готовий до вильотів. проте якщо просто так сидіти й чекати -- робота буде лише в похоронної команди: прибульці висаджуватимуться де собі забажають, тероризуватимуть місцеве населення, та поки транспорт прибуде -- на місці мало що залишатиметься. невеликі нло потрібно ловити ще на підльоті. для цього маємо винищувач -- наразі лише один, і той недолугий, але доведеться давати собі раду і з таким. сподіватимемося, що з часом науковці придумають щось нове.<br /><br /><br /><a name='more'></a>отже, знову переходимо до екрану керування базою (клік на базі <span style="font-style: italic;">phalanx hq</span> на глобусі), і далі -- до керування авіацією (<span style="font-style: italic;">aircraft</span>). першим побачимо знову транспорт, тож переходимо до винищувача <span style="font-style: italic;">stiletto</span>. цікаво, що у винищувач можна посадити одного десантника! проте це означатиме послати його на обід до інопланетників, можна одразу й перцем притрусити... наразі винищувач голий, як піп у бані, тож повісимо на нього кулемет і пару ракетних установок, а якщо стане місця -- ще й якоїсь броні (нагадую: <span style="font-style: italic;">equip</span>). арсенал: ротаційний 20-мм кулемет <span style="font-style: italic;">shiva</span> та пара установок з ракетами <span style="font-style: italic;">sparrowhawk</span> класу повітря-повітря. маємо ще ракетницю <span style="font-style: italic;">tr-20</span>, проте залишимо її на чорний день: вона важка і значно вповільнить наш винищувач.<br /><br /><div style="text-align: center;"><a href="http://3.bp.blogspot.com/_wFmUV6FUCKU/SEZbJnBgcpI/AAAAAAAABng/Bv2YoM9hsQ0/s1600-h/ufo_ai_27.png" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5207950239752811154" src="http://3.bp.blogspot.com/_wFmUV6FUCKU/SEZbJnBgcpI/AAAAAAAABng/Bv2YoM9hsQ0/s200/ufo_ai_27.png" style="cursor: pointer;" /></a> <a href="http://4.bp.blogspot.com/_wFmUV6FUCKU/SEZbZ3BgcqI/AAAAAAAABno/KZiyP-jDx9E/s1600-h/ufo_ai_28.png" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5207950518925685410" src="http://4.bp.blogspot.com/_wFmUV6FUCKU/SEZbZ3BgcqI/AAAAAAAABno/KZiyP-jDx9E/s200/ufo_ai_28.png" style="cursor: pointer;" /></a> <a href="http://1.bp.blogspot.com/_wFmUV6FUCKU/SEZbnHBgcrI/AAAAAAAABnw/et-IruxEzng/s1600-h/ufo_ai_29.png" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5207950746558952114" src="http://1.bp.blogspot.com/_wFmUV6FUCKU/SEZbnHBgcrI/AAAAAAAABnw/et-IruxEzng/s200/ufo_ai_29.png" style="cursor: pointer;" /></a></div><br />тут таки можна й придбати чи продати авіацію та озброєння та обладнання для неї (кнопка <span style="font-style: italic;">buy/sell aircraft</span>), проте зараз не перейматимемося цим -- виходимо в екран керування базою. залишилася ще одна важлива задача: наукові дослідження (<span style="font-style: italic;">research</span>). наразі маємо шестеро вчених, і три запропонованих теми для дослідження: лазерне озброєння (continuous wave laser operation), походження прибульців (<span style="font-style: italic;">alien origins</span>) та важка штурмова рушниця (<span style="font-style: italic;">bolter rifle</span>). звісно, ключовою темою є саме походження інопланетників, проте нам поки що не вистачає наукової потужності для її ефективного дослідження -- лише час згаємо. тож кидаємо усіх науковців на дослідження лазерів: найближчим часом озброєння буде в пріоритеті.<br /><br /><h3>момент істини</h3>все, більше немає вибачень для того, щоб відкладати зустріч з жахливими прибульцями... бійці полірують зброю й розповідають одне одному страшні історії, а ми тим часом повертаємося до екрану з глобусом і трохи прискорюємо час -- скажімо, до 1 години за крок. і спостерігаємо, як гарно міняються день і ніч на тривимірній моделі земної кулі. скоро десь тут, над європою чи азією з'явиться нло, і тоді вже буде не до краси...<br /><br />ой леле, хто ж сподівався, що так скоро! ми не помітили інопланетних кораблів, але є повідомлення, що прибульці вже висадилися в містечку табельбала (<span style="font-style: italic;">tabelbala</span>) на півночі африки. клацнувши на позначці, отримуємо додаткову інформацію:<br /><blockquote>освітлення: день<br />локація: табелбала<br />тип: терористичний десант<br />задача: захистити мешканців</blockquote>ще раз клацаємо на тій самій позначці -- відкриється вікно з переліком наших транспортів, вибираємо транспорт і... маршрут прокладено, група швидкого реагування зривається по бойовій тривозі, за лічені секунди вантажиться в транспорт, і той під пронизливе ревіння сирен виринає з підземного ангара й повертає на курс. всього цього ми, звісно, не бачимо -- увесь той вибух адреналіну, військової метушні, простої людської тривоги й страху вклався в тонку рожеву лінію, котра позначає курс восьми бійців і кількох тисяч тон броні до місця бою.<br /><br />коли траспорт вже на підльоті -- встигаємо вийти в головне меню і зберегтися. до бою: в ході місії ufo: alien invasion не дозволяє зберігати гру. і це правильно: загибель всієї групи на одному з перших вильотів одразу налаштовує на бойовий лад, і водночас відучає безрозсудливо кидати бійців на плазмові розряди прибульських гармат, наче якихось олександрів матросових...<br /><br />ось транспорт прибув на місце -- це останній шанс відмінити місію, якщо ми раптом пригадали, що половина команди вилетіла без зброї та бронежилетів! але зараз тиснемо <span style="font-style: italic;">enter</span> у віконці попередження. висадка.<br /><br /><h3>перший бій</h3>транспорт на землі, бійці повистрибували на всі сторони -- у повному безладі, бездумно підставляючись під кулі прибульців. добре, що місії проходять в походовому режимі, бо інакше залишилися б від нашого маленького загону лише ніжки та ріжки =) тут час не тисне (хіба що родичі висять за плечем: лягай вже спати!), тож можна спокійно розібратися з тим, як повертати й наближувати/зменшувати модель цісцевості, як перемикати рівні (можна бачити місцевість згори, а можна -- наче в розрізі по кожному поверху, як в xcom'і) тощо.<br /><br /><div style="text-align: center;"><a href="http://3.bp.blogspot.com/_wFmUV6FUCKU/SEifXHBgcsI/AAAAAAAABn8/Kij0tSBv5uw/s1600-h/ufo_ai_31.png" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5208588188425155266" src="http://3.bp.blogspot.com/_wFmUV6FUCKU/SEifXHBgcsI/AAAAAAAABn8/Kij0tSBv5uw/s200/ufo_ai_31.png" style="cursor: pointer;" /></a> <a href="http://2.bp.blogspot.com/_wFmUV6FUCKU/SEifk3BgctI/AAAAAAAABoE/_jHVExl6pcU/s1600-h/ufo_ai_32.png" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5208588424648356562" src="http://2.bp.blogspot.com/_wFmUV6FUCKU/SEifk3BgctI/AAAAAAAABoE/_jHVExl6pcU/s200/ufo_ai_32.png" style="cursor: pointer;" /></a> <a href="http://2.bp.blogspot.com/_wFmUV6FUCKU/SEifx3BgcuI/AAAAAAAABoM/gHPFC0qcA7o/s1600-h/ufo_ai_34.png" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5208588647986655970" src="http://2.bp.blogspot.com/_wFmUV6FUCKU/SEifx3BgcuI/AAAAAAAABoM/gHPFC0qcA7o/s200/ufo_ai_34.png" style="cursor: pointer;" /></a></div><br />отже, вивчаємо місцевість і грубо плануємо тактику бою. перед нами щось схоже на невелике африканське селище: транспорт сів на півдні від кількох одно- і двоповерхових панельних будиночків. мабуть, збудували радянські контрактники з матеріалів, що залишилися від зведення якоїсь електростанції =) варто одразу повернути модель місцевості під різними кутами кілька разів, щоби точніше уявити собі територію. одна  група одразу займає будівлі на заході й звідти прикриватиме другу групу, яка через двір висуватиметься до найвищого будинку у східній частині карти, і з даху зможе контролювати більшу частину місцевості. після цього перша група методично зачистить всі будівлі. штурмовики перебіжать першими під прикриття будівель, снайпери обох груп прикриватимуть їх. гренадери діятимуть лише за виняткових обставин -- поки не видно, де тут мирні жителі, не варто розкидувать гранати направо і наліво.<br /><br />але найперше треба розібратися з тими двома прибульцями, яких бійці помітили, щойно десантувавшись! інакше вони встигнуть вирізати все мирне населення, яке ще не встигло втекти до пустелі.<br /><blockquote><span style="color: #cc0000;">! коментар.</span> у версії ufo: ai 2.2 є ліміт кількості загиблих мирних жителів, за перевищення гра закінчується поразкою. трохи нереалістично: секретну організацію ліквідовано через загибель 30-ти мирних жителів =/ якщо не помиляюся, у наступних версіях такого обмеження вже не буде.</blockquote>один інопланетник -- на даху одноповерхового будинку прямо на північ від транспорта, в нього щось схоже на плазмовий пістолет і якийсь дивний ніж. ще один  -- на другому поверсі будинку східніше, в цього лише холодна зброя. рушили!<br /><br />крейсер і горинич -- гренадери першої та другої груп -- ховаються за прикриттям, кожен на своєму напрямку. беверлі хілз, заховавшись у череві транспорта, першою відкриває вогонь по прибульцю з плазмовим пістолетом... не влучила =( лоліта і самурай поки що засіли під крилом транспорта, готові відповісти вогнем, якщо котрийсь новий прибулець раптом вискочить з будинку.<br /><blockquote><span style="color: #cc0000;">! коментар.</span> для того, щоб бойовик відповідав на атаки прибульців, необхідно включити вогонь у відповідь (<span style="font-style: italic;">reaction fire</span>, клавіша <span style="font-style: italic;">x</span> на клавіатурі) і вибрати режим стрільби (краще той, що витрачає менше одиниць часу). якщо у бійця хороша реакція -- цілком можливо, що він матиме шанс поцілити інопланетника першим -- коли той ще лише з'явиться в полі зору!</blockquote>снайпер другої групи займає позицію за носом транспорта, стріляє у першого інопланетника -- і також мимо =/ все можна зрозуміти: бойова обстановка, страшна морда прибульця в окулярі оптичного прицілу, але... з такою результативністю багато не навоюєш. паскаль з тієї ж позиції заганяє в монстра два з двох -- ото молодець! втім, інопланетник щось не збирається падати і волати про допомогу -- він ще на ногах і явно задумав щось нехороше... президент робить ще три постріли -- всі в молоко =(<br /><blockquote><span style="color: #cc0000;">! коментар.</span> влучність стрільби вища, а шанси на те, що прибулиць не влучить, кращі, якщо боєсть присяде (<span style="font-style: italic;">crouch</span>, клавіша <span style="font-style: italic;">c</span>).</blockquote>наш час вичерпався. моліться, передаємо хід прибульцям...<br /><br />ніхто не вискочив =) навпаки -- обидва інопланетники сховалися, і тепер чигають на нас у тісних коридорах та кімнатках. показався перший мирний житель -- певно, африканцеві не сиділося у сховку, і він вийшов прогулятися під кулі. значить, і нашим воякам нема коли сидіти в засідках -- треба знайти прибульців раніше, ніж вони заскочать того чолов'ягу.<br /><br /><div style="text-align: center;"><a href="http://4.bp.blogspot.com/_wFmUV6FUCKU/SEigUXBgcvI/AAAAAAAABoU/jJy-JePr3MI/s1600-h/ufo_ai_36.png" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5208589240692142834" src="http://4.bp.blogspot.com/_wFmUV6FUCKU/SEigUXBgcvI/AAAAAAAABoU/jJy-JePr3MI/s200/ufo_ai_36.png" style="cursor: pointer;" /></a> <a href="http://1.bp.blogspot.com/_wFmUV6FUCKU/SEiggnBgcwI/AAAAAAAABoc/PyIYq78isq4/s1600-h/ufo_ai_37.png" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5208589451145540354" src="http://1.bp.blogspot.com/_wFmUV6FUCKU/SEiggnBgcwI/AAAAAAAABoc/PyIYq78isq4/s200/ufo_ai_37.png" style="cursor: pointer;" /></a> <a href="http://3.bp.blogspot.com/_wFmUV6FUCKU/SEigtHBgcxI/AAAAAAAABok/aDPwttKdjbg/s1600-h/ufo_ai_38.png" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5208589665893905170" src="http://3.bp.blogspot.com/_wFmUV6FUCKU/SEigtHBgcxI/AAAAAAAABok/aDPwttKdjbg/s200/ufo_ai_38.png" style="cursor: pointer;" /></a></div><br />обидва гренадери перепаковують свої рюкзаки прямо посеред бою, ховаючи гранатомети і дістаючи автомати -- ось і перша наука, починати бій варто з більш універсальною зброєю. штурмовики першої групи обережно висуваються до найближчого західного будинку -- схоже, там сховався один з прибульців, -- снайпер їх прикриває звіддаля. друга група так само просувається вперед, контролюючи високу будівлю на сході.<br /><br />ще один хід.<br /><br />оце так! заким прибульці перебігали між засідками, наші бойовики вколошкали двох: одного "зняли" штурмовики першої групи з кількох пострілів майже впритул, коли той вискочив з дверей найближчого будинку; іншого беверлі хілз завалила одним снайперським пострілом. ще будуть люди з тих вояків =) проте скидається на те, що десь межи будинків бігає ще один інопланетник. будемо шукати, ніде він від нас не сховається. аби лишень тубільців не зобижав =)<br /><br />отже, переглядаємо, хто з штурмовиків ще має кілька невикористаних одиниць часу, і просуваємо їх вперед по намічених маршрутах. переозброєні гренадери тепер прикривають найбільш вразливі фланги своїх груп, а снайпери так само прикривають звіддаля.<br /><br />ще один хід.<br /><br />ага, он де той "загублений" інопланетник! показався у дверях і знову заховався -- певно, вже панікує. це добре. втім, кидатися навздогін було б надто необачно, просуваємося далі як запланували, лишень тримаємо під наглядом цю будівлю.<br /><br />хід.<br /><br />та це просто тир! троє прибульців, мабуть, зовсім втратили глузд і вирішили влаштувати "масовану" атаку на другу групу -- майже одночасно вискочили з високої будівлі. вони, правда, не врахували, що з ножиками, навіть супер-модними, небагато навоюєш проти автоматичної зброї. кілька влучних пострілів -- і всі троє полягли рядком. солодких снів.<br /><br />схоже, то були всі -- п'ятеро. бій завершився, нам показують результати: всі бійці phalanx цілі, п'ятеро мертвих прибульців. з трьох мирних жителів, що залишалися в цім секторі, двоє полягли перш, ніж ми дістали всіх прибульців =( знайдено 16 одиниць інопланетного обладнання -- буде робота вченим на базі. повертаємося (<span style="font-style: italic;">continue</span>).<br /><br /><h3>зі щитом або на щиті</h3>поки транспорт повертається на базу -- саме час оцінити результати місії й вирішити, чи варто зберегти гру. бо чого гріха таїть: якби половина групи полягла -- краще відновитися зі збереженого перед висадкою файлу. прихильники реалізму і жорсткого хардкору -- ортодокси, хай їм грець -- сміятимуться, але ж це гра! тому то вона й подобається нам більше справжньої армії: тут не обов'язково втрачати товаришів по зброї.<br /><br />нехай. повернімося до глобуса: транспорт вилетів на базу. трохи прискорюємо час, і за кілька секунд переможців вже вітає начальник бази з оркестром у великому ангарі =) тим часом вантажники -- чекайте, на військових базах хіба є вантажники? -- е... інженери? та ні, ми їх звільнили... коротше кажучи, трофеї доводиться вивантажувать самим, з допомогою науковців -- і все це одразу ж прямує до лабораторії для первинного вивчення. за якусь мить отримуємо нову порцію повідомлень електронною поштою: звіти про артефакти і нові пропозиції до детальних досліджень...<br /><ul><li>прибульські ножі (<span style="font-style: italic;">kerrblade</span>)</li><li>плазмовий пістолет (<span style="font-style: italic;">plasma pistol</span>)</li><li>аутопсія прибульця, якого вчені вже охрестили таманом (<span style="font-style: italic;">taman</span>)<br /></li></ul>да, наші вчені щось таки курять, поки начальство не дивиться... таман? раз таман, два таман... нехай, аби дослідження досліджували і під ногами не крутилися. відкладаємо труп інопланетника "на лід" до карантинного модуля -- це наразі не приоритетна задача, ножі також не дуже нас цікавлять, а от плазмовий пістолет дасть нам доступ до нової потужної технології, яку згодом наші інженери застосують для створення нового штурмового озброєння і снайперських гвинтівок, більш ефективних проти прибульської броні. бо щось від традиційних куль інопланетники не одразу падають...<br /><br /><div style="text-align: center;"><a href="http://1.bp.blogspot.com/_wFmUV6FUCKU/SEirRnBgcyI/AAAAAAAABos/-pULsSgIyqA/s1600-h/ufo_ai_39.png" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5208601288075408162" src="http://1.bp.blogspot.com/_wFmUV6FUCKU/SEirRnBgcyI/AAAAAAAABos/-pULsSgIyqA/s200/ufo_ai_39.png" style="cursor: pointer;" /></a> <a href="http://3.bp.blogspot.com/_wFmUV6FUCKU/SEirfHBgczI/AAAAAAAABo0/4LnISL7e0Yg/s1600-h/ufo_ai_41.png" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5208601520003642162" src="http://3.bp.blogspot.com/_wFmUV6FUCKU/SEirfHBgczI/AAAAAAAABo0/4LnISL7e0Yg/s200/ufo_ai_41.png" style="cursor: pointer;" /></a> <a href="http://2.bp.blogspot.com/_wFmUV6FUCKU/SEirq3Bgc0I/AAAAAAAABo8/rPf0bEQOXBE/s1600-h/ufo_ai_40.png" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5208601721867105090" src="http://2.bp.blogspot.com/_wFmUV6FUCKU/SEirq3Bgc0I/AAAAAAAABo8/rPf0bEQOXBE/s200/ufo_ai_40.png" style="cursor: pointer;" /></a></div><br />тим часом шістко вчених просунулися в питання вивчення лазерної зброї аж... на 5% -- лайдаки. а нових нам поки що не дозволяють найняти -- та й було б за що, на балансі трохи більше дев'яти тисяч кредитів. варто щось продати з тих нових трофеїв -- приміром, ножі? їх, виявляється, привезли аж десяток! звісно, треба залишити по одному екземпляру для вивчення, решту -- на вільний ринок. глядиш -- і маємо вже 47 тисяч на рахунку. все-таки ця війна -- вигідний бізнес, хочеш не хочеш, а починаєш задумуватися, чи не є ті прибульці насправді терористами, переодягненими у гумові маски і найнятими цру для... ну, принаймні так би це зобразили у якомусь ток-шоу "на пєрвом каналє" =/<br /><br />от, власне, і почалися звичайні будні борців проти інопланетної навали: година за годиною, день за днем в очікуванні чергової тривоги... або результатів розтину нового прибульця =) місії були б всі однакові, якби не різні -- часом досить цікаві -- карти, які вимагають трохи різної тактики; а ще можливість випробувати нове озброєння. і так -- до моменту, коли раптом нізвідки з'являється інопланетний транспорт і висаджує десант... прямо на нашу базу! спершу -- паніка, а тоді... гхм... назвемо це адресною доставкою матеріалу для нових досліджень та розтинів: не доводиться посилати свою авіацію =) трохи згодом, піднакопичивши трохи грошенят, можна -- треба! -- збудувати ще одну базу, десь в америках, і знову займатися вихованням зелених новачків.<br /><br />про все це, мабуть, вже якось за іншим разом =)