---
layout: post
title: узвар — традиційний смак?
date: '2008-06-17T14:35:00.003+03:00'
author: tivasyk
tags:
- кумедне
modified_time: '2012-05-15T21:18:24.942+03:00'
blogger_id: tag:blogger.com,1999:blog-1498862426470895405.post-6011984270144867350
blogger_orig_url: http://www.tivasyk.info/2008/06/blog-post_3492.html
---

збираючись на два дні у відпочинок на рось, ми з милою, серед іншого провіанту, взяли у супермаркеті пакет «закарпатського узвару» (береговський консервний завод). вже на місці, взявши до рук пакет, мила посміхнулася і сказала щось таке: мовляв, ми все частіше купуємо не продукт, а легенду… і на мій запитальний погляд прочитала:<br /><blockquote style="font-style: italic;">секрети старовинного узвару прості. достиглі та висушені фрукти заливалися джерельною водою, кілька годин настоювалися в гарячій печі. а щоб напій був ще кориснішим, додавався цикорій. сила прадавньої землі, енергія її плодів, дух українського свята — все це поєдналося в закарпатському узварі. а головне — готуючи його за старовиними рецептами, господиня вкладала в нього всю душу. саме тому справжній традиційний узвар має насичений смак, зберігаючи корисність і поживність плодів закарпаття.</blockquote>чудова «легенда» — хочеться перечитати ще раз, особливо рецепт. а одразу під цим на пакеті надрукований склад продукту — ну практично взірець цинізму виробника:<br /><blockquote style="font-style: italic;">підготовлена питна вода, сік яблучний концентрований, екстракт цикорію з яблуком, екстракт сушеного абрикоса, регулятор кислотності (лимонна кислота), натуральні ароматизатори «груша» та «яблуко», ідентичний натуральному ароматизатор «чорнослив», барвник цукровий колер e150b.</blockquote>ну хіба не кумедно?<br /><br /><br /><a name='more'></a>тим часом «секрет» приготування узвару дійсно простий до абсурду — готуйте навіть і щодня, і пийте натуральний та свіжий: беремо сухофрукти (висушені яблука, груші, чорнослив), заливаємо окропом, бажано обгорнути рушником — щоби довше збереглося тепло — і настоюємо, аж поки охолоне до кімнатної температури. влітку краще смакує охолодженим. від компоту, очевидно відрізняється тим, що готується з сушених, а не свіжих фруктів, не кип’ятиться, і має набагато повніший, тонший смак… і милозвучнішу назву =)<br /><br /><br /><span style="font-weight: bold;">p.s.</span> можливо, на закарпатті узвар саме варили, і можливо, дійсно додавали цикорій? не знаю, я навів рецепт так, як готує узвар мій тато =)