---
layout: post
title: відшкодування за передвстановлену операційну систему?
date: '2008-07-23T13:46:00.123+03:00'
author: tivasyk
tags:
- комп'ютери
- воля
- ринок
modified_time: '2010-03-31T14:08:04.038+03:00'
thumbnail: http://bp1.blogger.com/_wFmUV6FUCKU/R8Plo5vx8eI/AAAAAAAABFE/ec8jdzC0HCg/s72-c/handcuffs_doc.jpg
blogger_id: tag:blogger.com,1999:blog-1498862426470895405.post-919452905088667961
blogger_orig_url: http://www.tivasyk.info/2008/07/blog-post_23.html
---

<div style="text-align: right;"><a href="http://bp1.blogger.com/_wFmUV6FUCKU/R8Plo5vx8eI/AAAAAAAABFE/ec8jdzC0HCg/s1600-h/handcuffs_doc.jpg" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5171229288010215906" src="http://bp1.blogger.com/_wFmUV6FUCKU/R8Plo5vx8eI/AAAAAAAABFE/ec8jdzC0HCg/s200/handcuffs_doc.jpg" style="cursor: pointer; float: right; margin: 0pt 0pt 10px 10px;" /></a><span style="font-style: italic;">"хто готовий проміняти частину свобод на безпеку -- скоро позбудеться  і того, й іншого".</span></div><div style="text-align: right;"><a href="http://uk.wikipedia.org/wiki/%D0%91%D0%B5%D0%BD%D0%B4%D0%B6%D0%B0%D0%BC%D1%96%D0%BD_%D0%A4%D1%80%D0%B0%D0%BD%D0%BA%D0%BB%D1%96%D0%BD">бенджамін франклін</a></div><br />рівень програмного піратства в україні нехай повільно, але знижується, майже всі ноутбуки та чимала частина пк навіть локальної зборки постачаються з передвстановленою windows vista. я вже згадував (допис <a href="http://tivasyk.blogspot.com/2008/02/blog-post_26.html">"кайдани за власні гроші?"</a>) про особливості ліцензійної угоди microsoft, яку -- свідомо чи ні? -- приймає покупець, коли вперше завантажує свій новенький комп'ютер. враховуючи невпинне зростання об'ємів продажу пк в україні, питання "<span style="font-style: italic;">чи ви читали ліцензійну угоду?</span>" не втрачає актуальності -- ба навіть навпаки!<br /><br />гаразд. припустімо, ви свідомий покупець -- принесли такий комп'ютер з магазину, включили, почитали угоду і жахнулися. хитрість в тім, що користуватися покупкою -- листуватися по e-mail'у, редагувати документи, "ходити" в інтернет, грати в комп'ютерні ігри -- ви зможете, лише прийнявши угоду microsoft! якщо ж не приймаєте -- комп'ютер відмовиться завантажуватися.  і що далі?<br /><br /><br /><a name='more'></a>більшість... гхм. не так сказав. більшість -- це 55%, 60% чи 70%... 80% -- це вже переважна більшість. 90% -- майже всі. але для позначення 99,9% яке підібрати слово?<br /><br />отже, десять із десяти українців сьогодні, поставши перед такою дилемою, навіть усвідомивши свою незгоду із ліцензійною угодою -- просто продовжать користуватися комп'ютером. мовляв, зі мною не трапиться нічого такого, щоби оці обмеження, про які йдеться в угоді, насправді якось завадили мені використовувать комп'ютер. ну, а у технічну підтримку ми, навчені соціалістичними реаліями, все одно віримо так само, як у комунізм =) коли вже трапиться якась халепа -- покличу васю програміста, він за пиво все полагодить.<br /><br />і так працює вся країна, ми закриваємо очі на все: на бюрократію в державних устроях, відверту брехню в політиці, безлад на дорогах, сміття у ліфті... все це нас не стосується. формула спокійного життя: я не можу на це вплинути -- отже нема чого цим перейматися. така собі вибіркова сліпота задля збереження залишків здорового глузду.<br /><br />можливо, в цій тотальній, вимушеній байдужості якраз і полягає таємнича, незламна сила слов'янської душі?<br /><br />ну, а якщо уявити гіпотетичну ситуацію, в якій достатньо свідома й чесна перед собою людина відмовляється приймати угоду, і при цьому достатньо принципова, щоби не погодитися платити microsoft від $30 до$300 (в залежності від версії ос) просто за красиві наклейки windows vista на новому ноутбуці. яка тут свідома альтернатива? повертати комп'ютер в магазин?<br /><br />можна спробувати. досить нетривіальний процес в сучаних українських реаліях, але шанси є. проте... в такім разі можна залишитися без покупки взагалі: щодо пк без операційної системи з локальним виробником ще можна якось домовитися, а от кількість ноутбуків, що постачаються в україну без ос або з якоюсь альтернативою microsoft -- мізерна. так, дистрибьютори та продавці орієнтуються на масовий попит... проте ні я, ні ви, ані хто-небудь інший не є середньостатистичним українцем, такої людини не існує. нам потрібен вибір -- саме за те ми й любимо вільний ринок, що можна вибирати з кількох сотень різних моделей телевізорів, скажімо, а не бути обмеженим продукцією <a href="http://www.tvelectron.lviv.ua/firma.php?language=ua">львівського "електрону"</a>. і от вибору в цім випадку ринок нам не дає: спробуйте прийти в магазин, вибрати ноутбук -- хоч за $600, хоч за $3000! -- і попросити продати вам точно такий, але... без windows.<br /><br />в кращому випадку вам ввічливо пояснять, що операційна система -- це важлива складова комп'ютера, без неї працювати неможливо, що самостійне встановлення системи -- це нетривіальна задача, і що встановлена windows vista -- це мейнстрім на сьогоднішній день бла-бла-бла, і далі щось типу "ви впевнені, що хотіли б відмовитися від передвстановленої системи?" але це ідеальний випадок, в україні на таке годі сподіватися. в реальних же умовах продавець, який сам розбирається в пк десь на рівні сусідського 15-літнього хлопчака (тобто вміє запускати ігри з дисків), подивиться на вас, як на ідіота, подумки пошле матом, а вголос -- пробурмоче, що комп'ютерів без windows в магазині немає. крапка.<br /><br />насправді ж у цивілізованих країнах -- до яких україні поки ще, вибачте, як до неба рачки -- подібна безальтернативна ситуація для будь-якого постачальника чи роздрібної мережі дуже сильно пахла б горілим: думаєте, за який кошт там юристи їздять на недешевих авто й купують будиночки у недешевих передмістях? а надто у сполучених штатах. кілька цікавих прецендентів призвели до того, що офіційно -- коли справа доходить до суду, -- в більшості випадків eula (ліцензійна угода з кінцевим користувачем програмного забезпечення) не має юридичної сили. але й це ще не все! щоби уникнути навіть найменших потенційних проблем, у самому тексті ліцензійної угоди юристи microsoft додали цікавий фрагмент: мовляв, якщо ви придбали комп'ютер, але не згодні з умовами угоди щодо операційної системи, і тому не можете легально користуватися комп'ютером -- зв'яжіться, мовляв, з виробником.<br /><br />думаю, ви вже намалювали собі подумки картину: пересічний вася пупкін, придбавши собі модний ноутбук в якомусь там ельдораді чи сітікомі, і -- випадково? -- прочитавши ліцензійну угоду, вирішив зателефонувать в локальне представництво виробника того ноутбука =) спершу його "пошлють" ввічливо. а собі в офісі тихенько посміються. впертих "пошлюсть" ще раз, ще більш ввічливо. а особливо впертих запишуть на диктофон і <a href="http://lurkmore.ru/%D0%9D%D0%B8_%D0%B5%D0%B4%D0%B8%D0%BD%D0%BE%D0%B3%D0%BE_%D1%80%D0%B0%D0%B7%D1%80%D1%8B%D0%B2%D0%B0">зроблять посміховиськом в інтернеті</a> =) ну та мова не про те.<br /><br />результат буде один: нуль.<br /><br />це була приказка. довга й песимістична. а тепер -- власне, казка. на диво коротка й оптимістична =)<br /><br />днями в тенетах набула популярності оповідка про те, як одна <a href="http://equiliberate.org/?q=node/1">23-річна американка</a> (гавайського походження) придбала <a href="http://h10025.www1.hp.com/ewfrf/wc/document?docname=c01391861&amp;lc=en&amp;cc=us&amp;dlc=en&amp;product=3686695&amp;rule=21915">ноутбук hp</a> вартістю $628 з передвстановленою операційною системою <span style="font-style: italic;">microsoft windows vista home premium</span>, прочитала ліцензійну угоду і вирішила... залишити собі ноутбук, але відмовитися від windows -- і отримати від hp відшкодування вартості операційної системи.<br /><br />їй поталанило -- та й вона виявилася міцним горішком -- і врешті-решт виробник погодився повернути $200 як компенсацію вартості передвстановленої вісти. це 30% вартості ноутбука -- непогано? але оскільки навіть за океаном, у штатах процес цей не виявився простим (хоча минулося без юристів), дівчина вирішила опублікувати <a href="http://equiliberate.org/?q=node/3">всю історію</a> (англ.) в тенетах під прізвиськом <span style="font-style: italic;">uncle_benji</span>. цікаво переглянути.<br /><br />епіграф до цього допису я підібрав не сам -- а знайшов там таки, на сайті з оповідкою. погодьтеся, вислів бенджаміна франкліна чудово пасує до ситуації, у якій опинився наш уявний, але свідомий та принциповий український покупець ноутбука. і чудово показує -- тому, хто змусить себе розкрити таки очі -- куди може завести нас той самий слов'янський менталітет. то може час, вибираючи, принаймні робити це свідомо? і принципово.<br /><br />що <a href="http://www.blogger.com/comment.g?blogID=1498862426470895405&amp;postID=919452905088667961&amp;isPopup=true">скажете</a>?