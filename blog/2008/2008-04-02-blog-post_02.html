---
layout: post
title: ритуал як основа йоги?
date: '2008-04-02T10:17:00.009+03:00'
author: tivasyk
tags:
- йога
modified_time: '2011-06-24T14:42:14.684+03:00'
thumbnail: http://4.bp.blogspot.com/_wFmUV6FUCKU/R_NBvpXsodI/AAAAAAAABW0/x_bywLk1kz4/s72-c/vokrug_sveta_8_2007_yoga.jpg
blogger_id: tag:blogger.com,1999:blog-1498862426470895405.post-7839879111647451183
blogger_orig_url: http://www.tivasyk.info/2008/04/blog-post_02.html
---

<a onblur="try {parent.deselectBloggerImageGracefully();} catch(e) {}" href="http://4.bp.blogspot.com/_wFmUV6FUCKU/R_NBvpXsodI/AAAAAAAABW0/x_bywLk1kz4/s1600-h/vokrug_sveta_8_2007_yoga.jpg"><img style="margin: 0pt 0pt 10px 10px; float: right; cursor: pointer;" src="http://4.bp.blogspot.com/_wFmUV6FUCKU/R_NBvpXsodI/AAAAAAAABW0/x_bywLk1kz4/s200/vokrug_sveta_8_2007_yoga.jpg" alt="" id="BLOGGER_PHOTO_ID_5184559882848477650" border="0" /></a>маючи зараз час, запланував собі написати статтю про йогу. ідея приблизно така: <span style="font-style: italic;">дослідження філософії йоги та погляд на йогу без філософії, себто відірвану від індуїстського коріння</span>. ще не знаю, чи вийде щось в результаті, але навіть початкова розвідка теми виявилася надзвичайно цікавою. найперше взявся прочитати щось про <a href="http://uk.wikipedia.org/wiki/%C3%90%C2%86%C3%90%C2%BD%C3%90%C2%B4%C3%91%C2%83%C3%91%C2%97%C3%90%C2%B7%C3%90%C2%BC">індуїзм</a>, бо ця тема для мене нова.<br /><br />під руку трапився журнал <a href="http://www.vokrugsveta.ru/vs/year/2007/">"вокруг света"</a> (<a href="http://www.vokrugsveta.ru/vs/number/344/">№8 '2007</a>), повністю присвячений індії (настільний журнал миленької -- і тепер я це розумію, варто знайти цей номер і переглянути, або ж почитати в тенетах), з великою статтею міри салганик <a href="http://www.vokrugsveta.ru/vs/article/4634/">"індуїзм, або невмолимість долі"</a>. якщо оглянути засади індуїзму, виявиться, що в основі цієї релігії вгадується всеохоплююча ритуальність. саме існування світу у світосприйнятті індуса -- породження, існування і неминуча загибель для відродження -- основане на ритуалізованій циклічності.<br /><br /><a name='more'></a><a onblur="try {parent.deselectBloggerImageGracefully();} catch(e) {}" href="http://2.bp.blogspot.com/_wFmUV6FUCKU/R_NB5JXsoeI/AAAAAAAABW8/HbI1KUFsIrw/s1600-h/vokrug_sveta_8_2007.jpg"><img style="margin: 0pt 0pt 10px 10px; float: right; cursor: pointer;" src="http://2.bp.blogspot.com/_wFmUV6FUCKU/R_NB5JXsoeI/AAAAAAAABW8/HbI1KUFsIrw/s200/vokrug_sveta_8_2007.jpg" alt="" id="BLOGGER_PHOTO_ID_5184560046057234914" border="0" /></a>піднімаю голову від читання, і думаю про йогу: наскільки я знайомий з цією дисципліною -- вона також є ритуальною в тім сенсі, що -- якщо бути відвертим -- мету, інформацію про ужитковий зміст кожної мудри, асани, віньяси втрачено в глибині віків. і то лише за умови, що вона колись була, та інформація! бо матеріаліст у мені скоріше ладен повірити у те, що оздоровчий ефект йоги є не причиною її створення -- а наслідком "акуратного", уважного ставлення її творців до людського тіла, і що найперше йога -- це якісь давні ритуали, початковий сенс яких індусами втрачений, а європейцям просто недоступний для повного усвідомлення через зовсім інше історично-культурне підгрунтя.<br /><br />гхм. повертаюся до своїх досліджень -- і одразу знаходжу підтвердження своїх думок, цього разу -- <a href="http://slovari.yandex.ru/dict/sociology/article/soc/soc-0957.htm?text=%D1%80%D0%B8%D1%82%D1%83%D0%B0%D0%BB">у словниковій статті про ритуал</a> в енциклопедії соціології на яндексі. тут читаємо, що традиційною філософією ритуал визначався як обрядова канва певного ужитково доцільного процесу, породжена необхідністю зберегти цей процес за браку маси позитивних знань -- згодом зерна доцільності повністю поступалися місцем ритуальності, але сам процес зберігався у практиці народу. проте далі в статті говориться, що зовсім не обов'язково ядром для утворення ритуалу був якийсь прагматичний, об'єктивно доцільний процес! а навпаки, ритуал міг спершу утворитися як самоцінний елемент ужиткової культури, і вже в процесі формування обрости прагматично доцільними діями і метою.<br /><br />ну що, змушує задуматися, ні?<br /><br />(с) ілюстрації запозичено <a href="http://www.vokrugsveta.ru/vs/">з веб-сайту журналу "вокруг света"</a>.