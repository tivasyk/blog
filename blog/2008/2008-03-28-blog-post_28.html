---
layout: post
title: фотографія та прагнення визнання
date: '2008-03-28T23:30:00.000+02:00'
author: tivasyk
tags:
- фотографія
- люди
modified_time: '2008-03-29T09:40:54.864+02:00'
thumbnail: http://lh5.google.com/tivasyk/R8-t4k_D27I/AAAAAAAABIQ/eIUp68zYFeU/s72-c/sstrelnikov%20-%20freedom.jpg?imgmax=720
blogger_id: tag:blogger.com,1999:blog-1498862426470895405.post-8587123647136962279
blogger_orig_url: http://www.tivasyk.info/2008/03/blog-post_28.html
---

ще трохи про фотографію.<br /><h3>про фотографію постановочну та ситуативну</h3>останнім часом думав про те, що постановочна фотографія та ситуативна, "випадкова" фотографія -- два різні підходи, котрі, на мою думку, певною мірою навіть конфліктують. точніше, вимагають зовсім різного підходу, ба навіть світогляду від фотографа. можливо, я помиляюсь...<br /><br />постановочна фотографія -- близька до образотворчого мистецтва: дає в руки майстрові все, дозволяє буквально з нуля, цеглинка за цеглинкою, створити сцену, момент і... зафіксувати у світлині. божа справа. і якщо фотограф справді майстер -- лише він знатиме про те, що життя в такій картині -- штучне.<br /><br />мені за філософією ближче ситуативна фотографія: з одного боку, не треба працювати над сценою (а я лінивий) -- але й вхопити мить in vivo непросто... роздивитися цікавий сюжет і встигнути його "впіймати".<br /><br />звісно, чіткої грані немає: пейзаж не дуже й поставиш, а проте якщо фотохудожник ладен тижнями вичікувати, поки природа збере до купи в одному місці всі фактори -- освітлення, погоду тощо -- для "ідеального" кадру, що відповідає задумці, то чи не ближче це до постановочної фотографії?<br /><br /><h3>про унікальність та визнання</h3><a onblur="try {parent.deselectBloggerImageGracefully();} catch(e) {}" href="http://lh5.google.com/tivasyk/R8-t4k_D27I/AAAAAAAABIQ/eIUp68zYFeU/sstrelnikov%20-%20freedom.jpg?imgmax=720"><img style="margin: 0pt 0pt 10px 10px; float: right; cursor: pointer; width: 200px;" src="http://lh5.google.com/tivasyk/R8-t4k_D27I/AAAAAAAABIQ/eIUp68zYFeU/sstrelnikov%20-%20freedom.jpg?imgmax=720" alt="" border="0" /></a>мабуть, кожен, хто бере до рук фотокамеру -- так само як коли стає до мольберта з пензлем, береться писати новелу чи сідає до рояля -- внутрішно потребує визнання. будь-яка творчість -- це лише шлях до самовираження, яке неможливе без аудиторії і дуже болісне без визнання.<br /><br />але чи легко бути визнаним в сучаснім світі? навіть "митців" -- як собак, а вже цифрової фотокамери немає хіба що в людини, абсолютно байдужої до фотографії. непроста конкуренція за увагу аудиторії, котра, в свою чергу, також досить балувана сьогодні. чи можливо бути унікальним -- а значить, цікавим -- у такім світі?<br /><br />як на мене, цілком можливо. якщо не ставити собі за мету заробіток фотографією. якщо з мільярдного населення землі окреслити коло людей, которі побачать мої фотографії -- матимемо може з тисячу людей в найкращому випадку. включаючи відвідувачів мого блогу та фотоальбомів у тенетах. не така вже велика аудиторія, правда? і саме визнання цієї аудиторії є насправді важливим, а якась міфічна "світова відомість" -- від лукавого.<br /><br /><h3>хороша фотографія поруч</h3>отже справжніх шедеврів у світі небагато, але варто поглянути довкола -- і виявиться, що хорошої фотографії вистачає! просто ми найчастіше або любуємося собою, або ж шукаємо якоїсь "абсолютної краси", підписаної якимись "всесвітньо відомими іменами". а даремно.<br /><br />нещодавно я випадково познайомився із <span style="font-weight: bold;">plazmx</span> в icq, і ця випадкова людина -- не професійний фотограф, навряд чи навіть дуже досвічений аматор -- на моє прохання вислала <a href="http://picasaweb.google.com/lh/searchbrowse?q=%D1%81%D1%82%D1%80%D0%B5%D0%BB%D1%8C%D0%BD%D0%B8%D0%BA%D0%BE%D0%B2&amp;uname=tivasyk&amp;psc=G&amp;filter=1#0+1">кілька світлин</a>, зроблених власноруч за домогою компактної цифрової камери чи навіть "мильниці". ось, приміром, одна з них (<a href="http://picasaweb.google.com/tivasyk/TivasykOthers/photo#5174543811778698082">самотній</a>):<br /><br /><a onblur="try {parent.deselectBloggerImageGracefully();} catch(e) {}" href="http://lh5.google.com/tivasyk/R8-sLk_D22I/AAAAAAAABHU/5JWtcAdcIzs/sstrelnikov%20-%20alone.jpg?imgmax=720"><img style="margin: 0px auto 10px; display: block; text-align: center; cursor: pointer; width: 320px;" src="http://lh5.google.com/tivasyk/R8-sLk_D22I/AAAAAAAABHU/5JWtcAdcIzs/sstrelnikov%20-%20alone.jpg?imgmax=720" alt="" border="0" /></a><br />от так. по-моєму, така фотографія варта уваги! а великий альбом "лучшие фотографии мира: пейзаж", котрий я періодично переглядаю, викликає в мене депресію і творчу імпотенцію =)<br /><br /><span style="font-weight: bold;">p.s.</span> сьогодні сергієві стрєльнікову (aka plazmx) виповнилося 20 років. вітаю!