---
layout: post
title: ноутбук за $130 гуртом
date: '2008-08-08T09:58:00.035+03:00'
author: tivasyk
tags:
- оновлене
- комп'ютери
- linux
- ринок
- нетбук
- товари
modified_time: '2010-03-22T10:04:40.740+02:00'
thumbnail: http://2.bp.blogspot.com/_wFmUV6FUCKU/SJwF1cgijGI/AAAAAAAABzo/o8XDdWSFRSs/s72-c/aspire_one_twocolors.jpg
blogger_id: tag:blogger.com,1999:blog-1498862426470895405.post-597277974160203663
blogger_orig_url: http://www.tivasyk.info/2008/08/130.html
---

<a href="http://2.bp.blogspot.com/_wFmUV6FUCKU/SJwF1cgijGI/AAAAAAAABzo/o8XDdWSFRSs/s1600-h/aspire_one_twocolors.jpg" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5232063282841554018" src="http://2.bp.blogspot.com/_wFmUV6FUCKU/SJwF1cgijGI/AAAAAAAABzo/o8XDdWSFRSs/s200/aspire_one_twocolors.jpg" style="cursor: pointer; float: right; margin: 0pt 0pt 10px 10px;" /></a>перехід від настільних комп'ютерів до ноутбуків, зміщення акценту з потужності до мобільності -- світова тенденція, що поволі захоплює й наш, український ринок. цілком логічний розвиток цього процесу -- тяжіння масового ринку до недорогих моделей і, як наслідок, жорстока конкуренція виробників саме в бюджетному сегменті -- спершу під закликом "до $1000", тоді "до $800", "до $600"... і ось тепер, схоже, саме збувається мрія побачити ноутбуки з цінником до $400.<br /><br />отже, ідея ультрадешевого ноута -- не розумний винахід якоїсь однієї компанії, а цілком природня тенденція. якщо не згадувати про проекти на кшалт <a href="http://laptop.org/">"one laptop per child"</a> (який видав дуже класний, хоча й нішевий, результат, імхо) -- asus став першою компанією, яка сміливо кинула виклик ринкові <a name='more'></a>й практично започаткувала новий сегмент зі своїм анонсом asus eee pc за $199. їм можна й треба вибачити те, що перша серія eee pc реально прийшла на ринок з ціною аж $350 (в україні -- всі $400, і на півроку пізніше, ніж слід було б), а наступні моделі <a href="http://tivasyk.blogspot.com/search?q=asus+eee+pc">підняли планку аж до $600</a>. чому вибачимо? бо анонс ноута за $199 став поштовхом для інших виробників, а успішний старт продажів eee pc 700 навіть за $350 і з linux'ом показав, що, по-перше, сегмент ринку має колосальну ємність, а по-друге, за рахунок відмови від windows можна серйозно зекономити!<br /><br />згодом asus практично відмовився від можливості домінувати в створеному ним же сегменті на користь більших прибутків -- на мою думку, це було <a href="http://tivasyk.blogspot.com/2008/07/asus-eee-pc_24.html">вкрай недалекоглядно</a>, але сумувати не будемо: знайшлися виробники, котрі по іншому оцінили перспективу цього сегменту:<br /><blockquote><a href="http://tivasyk.blogspot.com/2008/07/asus-eee-pc_24.html">acer aspire one</a> ($399, в україні від $474 <a href="http://tivasyk.blogspot.com/2008/08/acer-aspire-one.html">вже в серпні</a>)<br /><a href="http://itc.ua/node/31900">msi wind u90</a> ($399 орієнтовно)<br /><a href="http://tivasyk.blogspot.com/2008/08/lenovo.html">lenovo s9</a> ($399 орієнтовно)</blockquote>все це -- чудові новини як на мою гаджетоманську натуру.<br /><br />але з ким не доводиться говорити на тему нетбуків, я вперто повторюю: люди, ви ще не бачили головного, найцікавішого. все це -- потуги a-брендів, головна заслуга яких -- вміння красиво і вчасно анонсувати свої продукти. проте зачекайте, поки по-справжньому вступлять в гру безіменні китайські виробники, що половину свого товару постачають за oem-контрактами, а другу половину -- під власним брендом. ті, хто працює на ринку it, чудово розуміють, що сьогодні задача виробництва ноутбука не є чимось складним -- це доступно величезній кількості китайських фабрик. в них немає вміння й бажання створювати нові ринки збуту -- але тепер за них це зробили оті a-бренди, попит створено, покупця підготовлено, і ринок готовий споживати ноутбуки по $199 за штуку з linux'ом замість windows. здогадуєтеся, що далі?<br /><br /><a href="http://3.bp.blogspot.com/_wFmUV6FUCKU/SJwFu7vp8ZI/AAAAAAAABzg/UUQ-I88HtCI/s1600-h/World_s_Cheapest_Laptop.jpg" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5232063170967368082" src="http://3.bp.blogspot.com/_wFmUV6FUCKU/SJwFu7vp8ZI/AAAAAAAABzg/UUQ-I88HtCI/s200/World_s_Cheapest_Laptop.jpg" style="cursor: pointer; float: right; margin: 0pt 0pt 10px 10px;" /></a>ну, а на підтверждення цього -- ось, із останніх новин: "безіменна" китайська компанія пропонує гуртом, партіями по 100 шт., <a href="http://www.pcworld.com/businesscenter/article/148992/worlds_cheapest_laptop_now_available.html">ультрадешеві ноутбуки impulse npx-9000</a> <a href="http://www.alibaba.com/product-tp/101509462/World_s_Cheapest_Laptop.html">за ціною $130</a>. якщо я підкажу, що логістика з китаю і заробіток вканалі на один такий ноутбук становитиме десь врайоні від $50-60 -- неважно буде скласти докупи ціну на ринку?<br /><br />звісно, технічні характеристики цього npx-9000 не вражають. але суть не в характеристиках, а у тенденціях -- читай початок статті. від них не втечеш і не сховаєшся. можна скільки завгодно вбухати грошей у якісну рекламу ультрапортативного ноутбука ціною $600, і він відносно непогано продаватиметься... але практика роботи роздрібних мереж типу "metro c&amp;c" показує: якщо поруч на полиці стоятиме ноутбук за $199, то незалежно від начинки -- таких ноутбуків продаватиметься в рази більше. на порядок більше. як кока-кола на пляжі.<br /><br />отже, щоби не втратити цей сегмент, і a-брендам доведеться шукати шляхів випускати моделі з ціною до $300. ну, а тоід вже наша справа -- вибирати, що більше до вподоби.