---
layout: post
title: українська блогосфера, монетизація і пшик
date: '2008-10-28T11:54:00.135+02:00'
author: tivasyk
tags:
- інтернет
- україна
modified_time: '2010-03-25T11:31:27.798+02:00'
thumbnail: http://3.bp.blogspot.com/_wFmUV6FUCKU/SMfkn7weSRI/AAAAAAAACM4/YQtMi0BYd8w/s72-c/chukcha_pc.jpg
blogger_id: tag:blogger.com,1999:blog-1498862426470895405.post-9097060197098649025
blogger_orig_url: http://www.tivasyk.info/2008/10/blog-post_28.html
---

<a href="http://3.bp.blogspot.com/_wFmUV6FUCKU/SMfkn7weSRI/AAAAAAAACM4/YQtMi0BYd8w/s1600-h/chukcha_pc.jpg" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5244411665803266322" src="http://3.bp.blogspot.com/_wFmUV6FUCKU/SMfkn7weSRI/AAAAAAAACM4/YQtMi0BYd8w/s200/chukcha_pc.jpg" style="cursor: pointer; float: right; margin: 0pt 0pt 10px 10px;" /></a>знаєте, що таке <a href="http://tivasyk.blogspot.com/2008/09/blog-post_129.html">криза української блогосфери</a> у персональному контексті? я вам розкажу: більш-менш регулярно переглядаю 13 українських блогів... але коли мені хочеться почитати щось справді цікаве — доводиться повертатися і перечитувати архів свого блога.<br /><br />мабуть, я таки даремно нарікаю саме на українську блогосферу — справа не в ній. а у самому феномені блогерства. це — самозаглиблення. в принципі, цей <span style="font-style: italic;">самозаглиблений суб'єктивізм</span> і є цікавим у будь-якому блозі, українському чи ні. але цікавий не кожному, і не у будь-який момент часу.<br /><br /><br /><a name='more'></a>до свого блога я змушений повертатися не тому, що він найкращий — просто він, природньо, найближчий мені. <span style="font-style: italic;">тематично, психологічно, контекстно</span>.<br /><br /><h3>про якість блогів</h3>то <strike>яким має бути цікавий блог</strike> чого мені особисто не вистачає у більшості українських блогів?<br /><blockquote><b>тематичність</b><br />є доволі вузький спектр тем, в які я готовий занурюватися щодня, щогодини. відступи від теми іноді бувають цікавими, але переважно сприймаються як сміття.<br /><br /><b>проблемність</b><br />навіть в рамках цікавої теми дописи можуть бути актуальними, «живими» — або «для галочки».<br /><br /><b>регулярність</b><br />дві-три публікації на тиждень? смішно, мені цього мало — кілька(надцять) дописів на день було б нормально.<br /><br /><b>емоційність</b><br />це те, що я назвав вище суб'єктивністю. періодично я звертаюся до вікіпедії — але я не читатиму блога з подібним нейтральним стилем викладення.<br /><br /><b>якість</b><br />цей показник мені важко виміряти чи навіть визначити, але інтуїтивно зрозуміло, про що мова; тут все: певна стилістика тексту, банальна грамотність (або характерна не-грамотність як елемент стилю), оформлення тощо.</blockquote>повернімося до блогосфери. в принципі помітно, що найбільш якісні — «професійні» блоги, тобто тематичні + проблемні + регулярні. але саме їм частенько бракує отого суб'єктивізму, і вже зовсім його немає (або він якийсь гіпертрофований, гротескний) у блогах аматорів, котрі ще пнуться зробити зі своїх щоденників «автомат для видачі жетонів на метро» (це називають модним словом «монетизація блога»).<br /><br />зрозуміло: пересічному блогерові завжди є що емоційно й суб'єктивно сказати про безліч речей, від поточної політичної ситуації в україні (читаємо <a href="http://sergiymantu.blox.ua/">блог сергія манту</a>) аж то суто інтимних подій (<a href="http://blog.rushchak.com/2008/10/23/23102008-0350am/">народження синочка</a>). можливість це зробити — а зовсім не міфічна монетизація — і зробила блогінг таким популярним явищем. але ж вона й конфліктує з бажанням віднайти свою, бажано широку аудиторію, а отже — обмежити себе рамками однієї теми, і впровадити якісь стандарти якості та проблемності.<br /><br />а ще ж не було мови про регулярність. хто-небудь пробував стабільно видавати бодай по одному допису в день? ото ж бо й воно...<br /><br />ну гаразд, досить того скигління. де вихід, рішення, пропозиція?<br /><br /><h3>ідея: тематична агрегація<br /></h3>рішення, як на мене, на поверхні: агрегація. нумо відкладемо свої термінологічні шаблони, мова не про rss, а про <i>тематичну агрегацію блогів</i> у такі собі блогожурнали.<br /><br />приміром, в моєму блозі наразі близько семидесяти дописів про linux — у масі з чотирьох сотень дописів «про все-все-все». уявімо собі гіпотетичний український мега-блог, присвячений виключно цій темі. зареєструвавшись у ньому, я дозволяю автоматично «підтягувати» туди мої дописи з тегом linux. і так само ще кілька десятків укранських блогерів, які більш-менш регулярно, більш-менш тематично, більш-менш проблемно пишуть про пінгвіна.<br /><br />уявімо собі (увага, це складніше!), що є якась досить демократична, але в той же час проста й надійна система забезпечення якості вмісту — наприклад, голосування спільноти авторів або пряма модерація якоюсь «редакцією» (щось а ля bash.org.ru).<br /><br />уявімо також (от це зовсім складно), що у власників такого тематичного мега-блога є дієва схема моне... (не думав, що дійду до цього) <i>монетизації</i> свого проекту, і що для залучення цікавих авторів до свого проекту вони згодні реалізувати якусь прозору і демократичну схему виплат авторам відповідно до рейтингів/читабельності окремих дописів.<br /><br />що ми отримаємо? як мінімум — спробу започаткувати проект, який користатиме з найкращих рис блогосфери, водночас нейтралізуючи притаманні їй проблеми, і матиме набагато вищі шанси на оту <i>монетизацію</i> порівняно з будь-яким персональним блогом.<br /><br /><h3>стара новина<br /></h3>і що, хіба я щось нове придумав? це банальна схема роботи більшості медійних проектів — часописів, телеканалів тощо, тільки спроецьована на блогосферу. подібна агрегація, хоч і в дещо примітивнішому вигляді, працює на веб-сайтах <a href="http://ko-online.com.ua/blogs">«комп'ютерного огляду»</a> чи <a href="http://itc.ua/blogs/">itc.ua</a>.<br /><br />в принципі, щось майже близьке до такої ідеї більш прогресивна частина української блогосфери  наразі <a href="http://my.ukrweb.info/node/433#comment-1149">обговорює</a> під проводом <a href="http://my.ukrweb.info/blog">андрія поданенка</a>. щоправда, називається цей проект дещо банально: <a href="http://my.ukrweb.info/node/433">каталог блогів</a>. дуже хотілося б сподіватися, що проект виживе і розвинеться у щось цікавіше і прогресивніше за черговий каталог. але щось я не дуже йму тому віри, буде тільки пшик =)<br /><br />чому? через оту легендарну здатність до смерті заобговорювать будь-яку реальну роботу. ми це любовно звемо «українською ментальністю».<br /><br />а так хочеться помилитися в цім випадку. я би хотів, щоби андрій плюнув на оті начала демократії, власноруч — авторитарно — взявся за ідею й довів її до реалізації не як програміст, а як менеджер проекту. отоді, мабуть, було б діло.<br /><br /><b>p.s.</b> хочете посперечатися? <a href="https://www.blogger.com/comment.g?blogID=1498862426470895405&amp;postID=9097060197098649025&amp;isPopup=true">ласкаво прошу</a>. якщо бува хтось ще не висказав своє фе на мою попередню провокацію (<a href="http://tivasyk.blogspot.com/2008/09/blog-post_129.html">українська блогосфера хвора?</a>), вам <a href="https://www.blogger.com/comment.g?blogID=1498862426470895405&amp;postID=3387369441478986257&amp;isPopup=true">сюди</a>.