---
layout: post
title: кайдани за власні гроші?
date: '2008-02-26T11:29:00.019+02:00'
author: tivasyk
tags:
- комп'ютери
- windows
- воля
modified_time: '2010-08-10T09:51:51.310+03:00'
thumbnail: http://2.bp.blogspot.com/_wFmUV6FUCKU/R8Plo5vx8eI/AAAAAAAABFE/ec8jdzC0HCg/s72-c/handcuffs_doc.jpg
blogger_id: tag:blogger.com,1999:blog-1498862426470895405.post-491548568294650655
blogger_orig_url: http://www.tivasyk.info/2008/02/blog-post_26.html
---

<a href="http://2.bp.blogspot.com/_wFmUV6FUCKU/R8Plo5vx8eI/AAAAAAAABFE/ec8jdzC0HCg/s1600-h/handcuffs_doc.jpg" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5171229288010215906" src="http://2.bp.blogspot.com/_wFmUV6FUCKU/R8Plo5vx8eI/AAAAAAAABFE/ec8jdzC0HCg/s200/handcuffs_doc.jpg" style="cursor: pointer; float: right; margin: 0pt 0pt 10px 10px;" /></a>я прихильник ідеї <a href="http://tivasyk.blogspot.com/2008/01/blog-post.html">вільного програмного забезпечення</a>. прихильник -- не фанатик: використання виключно програм із відкритим кодом не перетворилося для мене на мету заради мети чи на свого роду релігію з лінусом торвальдсом та річардом столманом в пантеоні. я не ходжу по вулиці з плакатом "геть microsoft" і не тероризую перехожих запрошеннями негайно видалити windows з їхніх комп'ютерів. проте... час від часу я запитую різних людей, що мають пк чи ноутбук вдома, чому там встановлено windows, і чи не хотіли б вони спробувати linux. переважна більшість категорично відмовляються.  але я сприймаю це як нормальне явище -- а от знаєте, що мене більше всього дивує? практично ніхто не може більш-менш переконливо аргументувати свою відмову.<br /><br />про людей, котрі свідомо встановлюють неліцензійну (читай -- крадену) операційну систему, напишу за іншим разом. люди, що купують персональний комп'ютер, не цікавлячись, чи продавець встановив на ньому ліцензійну, а не піратську операційну систему -- це теж окрема історія. сьогодні хочеться звернутися до тих, хто абсолютно законно купує в магазині ноутбук чи комп'ютер, на якому виробником вже встановлено ліцензійну windows vista або й windows xp.<br /><br />ключове питання до таких людей: <span style="font-style: italic;">чи ви читали ліцензійну угоду?</span><br /><br /><a name='more'></a>почитайте. вдумливо. усвідомте, які ви маєте права на програмне забезпечення, за яке вас змусили заплатити <a href="http://tivasyk.blogspot.com/2008/01/blog-post.html">чималі гроші</a> (близько $40-50 за oem-версію windows vista home basic для виробника плюс націнка за логістику, мито й податки, заробіток дистрибьютора та продавця). якщо самому читати ліньки -- перегляньте принаймні статтю скотта гранемана <a href="http://www.theregister.co.uk/2006/10/29/microsoft_vista_eula_analysis/print.html">"сюрпризи в ліцензійній угоді microsoft vista"</a> (англ.)<br /><br />ось цитата зі статті (в моєму -- не ідеальному -- перекладі), яка чудово зображує ставлення монополіста на ринку десктопних операційних систем до клієнтів:<br /><blockquote style="font-style: italic;">ліцензія microsoft звучить так, наче написана юристами, котрі прагнуть мені щось заборонити -- на відміну від <a href="http://uk.wikipedia.org/wiki/GNU_General_Public_License">ліцензії gpl</a>, котру писала людина з метою розповісти мені про те, що я можу робити.</blockquote>колись я <a href="http://tivasyk.blogspot.com/2006/10/blog-post.html">написав таке</a>:<br /><blockquote style="font-style: italic;">якби вибір стояв так: платний windows чи платний macos, або ж так: платний windows або платний linux (за приблизно такою ж ціною) -- я б однозначно вибирав windows. якщо ж так: платний windows чи безплатний linux -- можна подумати...</blockquote>сьогодні я б і не задумувався -- лише linux. тому, скоріше за все, купуючи наступний пк чи ноутбук, я виберу модель, доступну як мінімум без операційної системи. а якщо пощастить -- вже з передвстановленим "пінгвіном".