---
layout: post
title: передчуття закоханості
date: '2008-09-23T16:52:00.066+03:00'
author: tivasyk
tags:
- огляд
- кіно
modified_time: '2010-03-01T17:41:26.628+02:00'
thumbnail: http://1.bp.blogspot.com/_wFmUV6FUCKU/SNkNnZ4gG5I/AAAAAAAACV0/iHyOPMUHTBQ/s72-c-R/cashback_movie_poster_fr_800.jpg
blogger_id: tag:blogger.com,1999:blog-1498862426470895405.post-3374430507804173188
blogger_orig_url: http://www.tivasyk.info/2008/09/blog-post_23.html
---

<a href="http://1.bp.blogspot.com/_wFmUV6FUCKU/SNkNnZ4gG5I/AAAAAAAACV0/HvzDzo0_cj0/s1600-h/cashback_movie_poster_fr_800.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://1.bp.blogspot.com/_wFmUV6FUCKU/SNkNnZ4gG5I/AAAAAAAACV0/iHyOPMUHTBQ/s200-R/cashback_movie_poster_fr_800.jpg" /></a>я завжди заздрю закоханим. щоразу, коли бачу молоду, явно неодружену пару: рука в руці, з весною на устах.<br /><br />як передати почуття, що прокидаються в цю мить? скоріше не заздрість, ні --- це наче миттєвий спогад власної закоханості. солодкий, до болю живий --- але тільки спогад, який годі втримати.<br /><br />як люди закохуються? дивно... мабуть, в якомусь вимірі ми схожі на якісь елементарні частинки, що хаотично рухаються у вакуумі, час від часу зіштовхуючись, утворюючи якісь пари, розпадаючись і прямуючи далі у своїм бажанні знайти саме ту, одну, єдину -- половинку. одна така зустріч має стати особливою, невловимо інакшою, подією всього життя.<br /><br /><br /><a name='more'></a>кохання --- це лише мить. але це саме та мить, заради якої варто жити. от приблизно це я знову відчув, переглядаючи фільм "здача" (оригінальна назва фільму --- <a href="http://www.imdb.com/title/tt0460740/">cashback</a>, 2006).<br /><br /><a href="http://1.bp.blogspot.com/_wFmUV6FUCKU/SNkWKOoZveI/AAAAAAAACV8/aJRenu3l5wQ/s1600-h/cashback_movie_image.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://1.bp.blogspot.com/_wFmUV6FUCKU/SNkWKOoZveI/AAAAAAAACV8/20hc60BxIh8/s200-R/cashback_movie_image.jpg" /></a>це кіно, сповнене еротизму, передчуття закоханості. у такої історії не може не бути хепі енду =)<br /><br />рейтинг imdb 7,5/10 --- повністю підтримую, фільм варто переглянути, і до нього захочеться повернутися.<br /><br />персональний рейтинг: 4/5<br /><br /><b>p.s.</b> цікаво, що на французському постері фільму можна бачити гарну жінку з оголеними грудьми --- але англійські (та російські) версії більш стримані. такий "захист" суспільної моралі каструє ідею фільму як таку. не можу зрозуміти, кого це злякала жіноча краса?<br /><br /><b>p.p.s.</b> один момент мене мучив після перегляду: до чого тут здача? мого знання англійської --- доволі непоганого, як мені видавалося, --- не вистачило, щоби зразу осягнути тонкий зв'язок між назвою та сюжетною лінією фільма. довелося лізти в словники.<br /><blockquote><b>словник</b>. термін <i>cashback</i> не має простого перекладу українською. це може бути:<br /><br />1) додаткова сума до чека в супермаркеті, яку магазин знімає з рахунку з нульовою комісією (розрахунок за товари/послуги) при оплаті покупок платіжною картою і віддає покупцеві.<br /><br />2) грошова винагорода клієнтові за користування послугами або придбання товарів, часто у вигляді накопичувальної програми; використовується як маркетинговий інструмент для заохочення клієнтів;<br /><br />3) розмовне: позитивна реакція на повідомлення про ситуацію, коли хтось отримав/придбав щось дуже хороше в подарунок або за смішні гроші.</blockquote>гхм. спершу я думав, що російський/українськийпереклад --- здача --- не дуже вдалий. до чого тут здача, хіба що як характерний для супермаркета термін і алюзія на слоган англомовного постера <i>sometimes life lets you keep the change</i>? але чому ні?.. ми постійно "розплачуємося" з життям нашими емоціями: відриваємо від серця і кидаємо у байдуже обличчя касира. аж ось --- можливо, лише раз в житті? --- доля робить нам великодушний подарунок: солодка цукерка на здачу =)