---
layout: post
title: квартира з видом на львів
date: '2008-10-20T15:24:00.009+03:00'
author: tivasyk
tags:
- мандри
modified_time: '2010-04-28T15:33:32.422+03:00'
thumbnail: http://3.bp.blogspot.com/_wFmUV6FUCKU/SPx_rF4wuiI/AAAAAAAACsM/UkTkbr0jUcc/s72-c-R/PA180490.JPG
blogger_id: tag:blogger.com,1999:blog-1498862426470895405.post-8339669883947469323
blogger_orig_url: http://www.tivasyk.info/2008/10/blog-post_3546.html
---

<a href="http://3.bp.blogspot.com/_wFmUV6FUCKU/SPx_rF4wuiI/AAAAAAAACsM/6_ruke1SzDY/s1600-h/PA180490.JPG" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://3.bp.blogspot.com/_wFmUV6FUCKU/SPx_rF4wuiI/AAAAAAAACsM/UkTkbr0jUcc/s200-R/PA180490.JPG" /></a><a href="http://tivasyk.blogspot.com/2008/10/blog-post_20.html">до львова</a> ми поїхали майже "випадково": попри брак бажання кудись їхати, попри необхідність в п'ятницю раніше піти з офісу та вмовити батьків побути з перчиком на вихідні... дякувати моєму братові та вікторії, які не просто запросили нас в цю поїздку — скоріше навіть наполягли, та допомогли вирішити частину проблем.<br /><br />востаннє — себто до поїздки на вихідних — ми з милою були у львові у травні 2007 року: одразу після семінару з йоги у карпатах вирішили не повертатися до києва, а поїхали на три дні до львова. одну ніч провели у добрих знайомих — ігоре, наталя, дякуємо! — бо <a href="http://www.wienhotel.lviv.ua/">у готелі "відень"</a>, де ми запланували оселитися, саме на цю ніч не виявилося вільних номерів. згодом переїхали до готелю.<br /><br /><a name='more'></a><a href="http://2.bp.blogspot.com/_wFmUV6FUCKU/SPyH1BePl3I/AAAAAAAACsg/z2K1swOSZBU/s1600-h/PA180477.JPG" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://2.bp.blogspot.com/_wFmUV6FUCKU/SPyH1BePl3I/AAAAAAAACsg/lIMGcH3x1-8/s200-R/PA180477.JPG" /></a><br />у "відні" нам сподобалося, дуже. самісінький тобі центр, вид на площу івана підкови та проспект свободи. жодних нарікань на стандартний номер. і до того, ціна минулого року була — якщо порівнювать до київських — доволі помірною: десь 300 грн за добу. цього разу таких цін вже немає: від 500 за двомісний стандарт. і так — у кожному достойному готелі: попри туристичну привабливість львова, хороших готелів тут бракує, тож ціни невпинно зростають.<br /><br />цього разу вікторії — саме вона займалася пошуком місця для зупинки — довелося відмовитися від готеля на користь квартири, яку пропонували за 350 грн. на добу. сам по собі варіант непевний: попри всі прикмети, важко заздалегідь вгадати, на що втрапиш. цього разу нам поталанило: двокімнатна квартира в центрі, у старому будинку практично на галицькій площі, виявилася чудовою. всі три дні ми з милою тихо й по-білому заздрили людям, які мають можливість жити у львові в таких апартаментах...<br /><br /><a href="http://2.bp.blogspot.com/_wFmUV6FUCKU/SPyBlIq7taI/AAAAAAAACsY/mHC108iHLtE/s1600-h/kristina_apt.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://2.bp.blogspot.com/_wFmUV6FUCKU/SPyBlIq7taI/AAAAAAAACsY/nfVt-dHLlrM/s200-R/kristina_apt.jpg" /></a>хазяїн — пан роман, як він запропонував його називати — виявився дуже привітним і говірким львів'янином: зустрів нас на вулиці, показав квартиру, намагався запобігти наші запитання. можливо, десь та привітність була аж масна: я не люблю "вазеліну" в спілкуванні, а ввічливий стук пана романа у двері кімнати опівночі, щоби ми бува не перелякалися через непередбачене відключення електрики на п'ять хвилин — дещо нас здивував і навіть розсмішив, саме в такий момент, коли сміх не є дуже доречним =)<br /><br />проте вцілому все було чудово, а квартиру я спокійно можу радити як дуже хороший варіант, коли треба на кілька днів оселитися у львові.<br /><br /><span style="font-weight: bold;">p.s.</span> а рік тому в цей день я писав про <a href="http://tivasyk.blogspot.com/2007/10/blog-post_20.html">мультфільм "теркель і халепа"</a> — раджу обов'язково переглянути!