---
layout: post
title: ніч живих мерців або з такою картою не вістують
date: '2007-10-03T10:29:00.000+03:00'
author: tivasyk
tags:
- комп'ютери
- linux
modified_time: '2007-10-03T13:17:57.529+03:00'
blogger_id: tag:blogger.com,1999:blog-1498862426470895405.post-1415973996172156548
blogger_orig_url: http://www.tivasyk.info/2007/10/blog-post_03.html
---

<span>перклад статті, опублікованої на eweek.com --- є дозвіл автора на публікацію перекладу на українських форумах та сайтах. переклад (с) tivasyk</span><br /><br /><span style="font-size:130%;"><span style="font-weight: bold;"></span></span><blockquote><span style="font-size:130%;"><span style="font-weight: bold;">Ніч живих мерців або З такою картою не вістують</span></span><br /><a href="http://www.eweek.com/author_bio/0,1908,a=2521,00.asp">Стівен Воган-Николз</a> (Steven J. Vaughan-Nichols)<br />28 вересня, 2007<br /><br />(<a href="http://www.eweek.com/article2/0,1895,2190228,00.asp">оригінал статті на eweek.com</a>)<br /><br /><span style="font-style: italic;">Думка: Vista стала операційною системою, яка нікому не потрібна, і навіть Microsoft починає це розуміти.</span><br /><br />Сьогодні, як на мене, Віста стала нагадувати зомбі: вона шкутильгає довкола, і на відстані можна було б подумати, що воно живе... але ближче стає видно, що то живий мрець.<br /><br />Першою ознакою проблем для Вісти стало те, що найбільші постачальники ПК розпочали знову пропонувати XP на нових комп'ютерах. В лютому Microsoft наполягала, що вже продала <a href="http://www.eweek.com/article2/0,1759,2107715,00.asp">більше 20 мільйонів копій Windows Vista</a>. Та годі, <a href="http://www.microsoft-watch.com/content/vista/the_20_million_test.html">невже й справді встановлено й працюють 20 мільйонів копій</a> Вісти? Ой, не жартуйте так, бо я вже ладен був повірити.<br /><br />Якщо Віста й справді так добре продається, то чому ж тоді Dell разом з іншими найбільшими OEM-постачальниками <a href="http://www.eweek.com/article2/0,1759,2124141,00.asp">знову почав пропонувати XP</a>, а у квітні ще й став першим з п'ятірки лідерів ринку, хто запропонував зворотню заміну Вісти на XP? Наче цього було мало, на додачу Dell ще й <a href="http://www.desktoplinux.com/news/NS7075656310.html">запропонував Linux</a> своїм покупцям!<br /><br />Інші OEM-постачальники вирушили за Dell, або точніше за вимогами клієнтів. Наприклад, Lenovo, коли у липні видав «на гора» <a href="http://www.eweek.com/article2/0,1759,2156127,00.asp">оновлені мобільні робочі станції ThinkPad T61p</a> в класі high-end, недвозначно запропонував не лише Vista, але й XP Pro, а також і декілька дистрибутивів Linux, включаючи SuSE від Novell, RedHat та Turbo Linux.<br /><br />Тому для мене не було вже несподіванкою, коли Майк Неш (Mike Nash), віце-президент Microsoft по продуктах Windows, оголосив, що на вимогу OEM-партнерів, <a href="http://www.eweek.com/article2/0,1895,2189917,00.asp">Microsoft продовжить пропонувати XP ще до червня 2008 року</a>. Звісно ж, він також стверждує, що швидше за все цей термін вже не буде подовжено.<br /><br />Хочете, поб'ємося об заклад?<br /><br />Майк Неш та Роб Ендерле (Rob Enderle), що є апологетом Microsoft, наполягають на тому, що на сама Віста як така змушує клієнтів відмовлятися від неї. Насправді, як каже пан Неш, Віста прямує до того, щоби  стати операційною системою з найвищими темпами продажу. Та невже? Тоді чому ж Microsoft все ще пропонує власні продукти, що створюють їй конкуренцію?<br /><br />В той же час пан Ендерле — аналітик, для котрого Microsoft є клієнтом, — сказав: «Темпи переходу на Vista значно нижчі за ті, котрих я очікував на цей момент... Корпорації навіть і близько не готові для Vista, і це при тому, що багато з нас чекали такого кроку! Найскладніший момнет у тім, що більшість потенційних клієнтів, здається, не вбачають переваг нового продукту. Сьогодні більшість коментарів, котрі я отримую, вказують на те, що людей, яким Vista потрібна — більшість».<br /><br />Зважте, що пан Ендерле є аналітиком настільки прихильним до Microsoft, наскільки це можливо у сучасному бізнесі. Якщо вже він каже про те, що люди відмовляються від Вісти, а OEM-партнери, котрі врешті-решт орієнтуються на прибуто, не хочуть її продавати, єдиний висновок, якого можна дійти — Вісті не дуже вдається завоювання ринку.<br /><br />Тому є досить причин. Micosoft, як і раніше, <a href="http://www.eweek.com/article2/0,1759,2169153,00.asp">продовжує вводити клієнтів у оману щодо того, наскільки потужним має бути ПК для нормальної роботи Вісти</a>. Навіть декотрі найбільш лояльні користувачі Windows виявляють, що її неповороткість, а також посередньої якості програмне забезпечення та жалюгідна підтримка драйверами — <a href="http://www.desktoplinux.com/news/NS3000193202.html">то вже занадто</a>. Дехто відмовляється мати справу з будь-якими продуктами Microsoft аж поки з'являється перший набір сервісних «латок». І нарешті — проте не в останню чергу, — <a href="http://www.eweek.com/article2/0,1759,2072976,00.asp">якщо XP працює як слід, навіщо «виправляти» ситуацію за допомогою Вісти</a>?<br /><br />Можна було б подумати, що частково таке ставлення — то звичайна реакція на новинку: люди насправді не в захваті від будь-яких змін. Вони, мовляв, ладні користуватися Windows 2000, аніж XP, Windows 98 SE — аніж 2000, і Windows ME аніж... ну гаразд, нікому не подобалася ME. Але я вже кілька разів проходив цей цикл... Цього разу ситуація інша.<br /><br />І справа не лише в тім, що XP SP2, ще й враховуючи <a href="http://www.microsoft-watch.com/content/operating_systems/windows_xp_service_pack_3_not_until_2007.html">запланований вихід XP SP3</a>, на сьогодні є найкращою з операційних систем Windows — я просто не можу знайти причин для переходу на Вісту. Не кажу «вагомих причин», а взагалі будь-яких.<br /><br />Якщо хочете операційну систему, кращу за XP, дозвольте порекомендувати <a href="http://www.desktoplinux.com/news/NS3073255522.html">Xandros як найменш болючий для користувача XP спосіб спробувати Linux</a>. Якщо ж сама думка про необхідність самостійно істалювати Linux лякає — можна придбати <a href="http://www.desktoplinux.com/news/NS6756576859.html">ноутбук Dell 1420, заряджений дистрибутивом Ubuntu</a>, це досить приємний комп'ютер.<br /><br />На чім би ви не зупинилися, навіть якщо просто продовжите користуватися XP, в будь-якому випадку це буде кращий вибір, аніж перехід до Вісти, бо то є живий мрець у світі операційних систем.</blockquote>