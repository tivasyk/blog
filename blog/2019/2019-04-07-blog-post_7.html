---
layout: post
title: зазирнув до комісійки…
date: '2019-04-07T07:52:00.004+03:00'
author: tivasyk
tags:
- життя
- оновлене
- канада
- кіно
- позитив
modified_time: '2019-04-07T22:31:43.450+03:00'
blogger_id: tag:blogger.com,1999:blog-1498862426470895405.post-3738264841547326127
blogger_orig_url: http://www.tivasyk.info/2019/04/blog-post_7.html
---

мав кілька годин часу, поки діти навчалися (по суботах відвідують українську школу в монреалі) — завіялися з товаришем до найближчого village de valeur (це мережа комісійних магазинів). не планував нічого купувати…<br /><br />…вийшов з програвачем blu-ray, тридисковим боксом <a href="https://www.amazon.ca/Avatar-Extended-Collectors-Bilingual-Cameron/dp/B0045Y1LG4/ref=sr_1_2?keywords=dvd+avatar&amp;qid=1554610790&amp;s=gateway&amp;sr=8-2" target="_blank">avatar</a> (dvd) та п'ятидисковим <a href="https://www.amazon.ca/Plan%C3%A8te-Terre-Compl%C3%A8te-Version-fran%C3%A7aise/dp/B001GLX6XK/ref=pd_sbs_0_1/143-7513526-6284406" target="_blank">planète terre</a>&nbsp;(теж, на жаль, dvd) — віддав за все це близько 20 доларів.<br /><br />програвач (sharp aquos bd-hp25u з підтримкою 3d) працює, диски читаються. ще раз переглянули з миленькою половину <a href="http://www.tivasyk.info/2010/02/blog-post_15.html">аватара</a>&nbsp;— гарне кіно, але треба знайти blue-ray із 3d. пошукаю по комісійках =)<br /><br />окрім того, як я десь вже, можливо, згадував, в тутешніх бібліотеках можна взяти задурно не лише книжки, але й кіно на дисках. я вже брав декілька, але з семи комп'ютерів, що я маю вдома, дисковод є лише в одному ноутбуці (ну, ще в sun'івському сервері, який поки-що припадає пилом в шафі), і переглядати з нього кіно не дуже зручно (ноутбук ще з windows'ом, і підтримку dnla в ньому зроблено через ду…)<br /><br /><b>оновлено&nbsp;</b>(7 квітня 2019). знайшов у місцевій бібліотеці «аватар» в 2d/3d на blu-ray (не задурно, але майже — прокат $1,50). звичайна версія програється чудово, і картинка, звісно, значно відрізняється від dvd… але програвач поки що відмовляється віддавати 3d на <a href="http://www.tivasyk.info/2017/01/blog-post_22.html" target="">телевізор lg</a>. треба гуглити.