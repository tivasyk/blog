---
layout: post
title:  "manjaro на хромбоксі (продовження)"
date:   2019-08-17 18:10
categories: blog
tags: [комп'ютери, linux, chromebox]
---

як виявилося, я [мав накопичував ssd]({% post_url 2019/2019-08-16-manjaro-on-chromebox %}) з інтерфейсом msata, а треба таки m.2: на ілюстрації видно різницю в розмірах і роз'ємах (ліворуч msata, праворуч — m.2). на щастя, потрібне швидко знайшлося на kijiji: 120 гб за $20, і досить недалеко. ще трішки роботи викруткою, і тепер хромбокс має достатньо ємний накопичувач для експериментів.

![chromebox, msata і m.2](/assets/images/2019/2019-08-17-manjaro-on-chromebox-01.jpg)

цікаво, що в інтерфейсі загрузчика manjaro зненацька не працюють курсорні стрілки на клавіатурі; доводиться користуватися `n` (додолу), `p` (догори) та `f` (замість enter). отже, знову «живий» manjaro lxqt і непростий вибір: ставити lxqt (легке, цікаве, але бракує деяких зручностей), чи запустити manjaro-architect і поставити добре знайому версію з kde/plasma?

мабуть, таки plasma. отже, поїхали встановлювать систему (скрипт /usr/bin/setup поновлює manjaro-architect і запускає його): `sudo setup`. за винятком якоїсь невеликої халепи зі встановленнням загрузчика grub (довелося запустити `grub-install && update-grub` з консолі), архітектор чудово працює і дозволяє, на відміну від звичайного інсталятора (manjaro використовує calamares) витягти з мережі найсвіжіші версії лише потрібних пакунків і уникнути встановлення зайвого. за годинку мав робочий manjaro kde на хромбоксі.

перші враження від машинки: супер! достатньо швидка, легко апгрейдиться, дуже компактна, тиха. поки що залишив як настільний комп'ютер, але якщо кому треба маленький серверочок — кращого годі шукати.

![manjaro на chromebox працює](/assets/images/2019/2019-08-17-manjaro-on-chromebox-02.jpg)