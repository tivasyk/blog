---
layout: post
title:  "рекламую навушники: tzumi soundmates"
date:   2019-09-03 12:00
categories: blog
tags:
  - гаджети
  - позитив
---

хто мене знає, той вже не дивується: я не користуватимуся продукцією apple, навіть якби за це доплачували. але я не маю таких упереджень щодо «китайських клонів», і оцінюю їх тією ж міркою, як будь-які інші, оригінальніші пристрої. тож зненацька хочеться замовити добре слово за бездротові навушнички tzumi soundmates (але це, мабуть, вже клони клонів, тож ті самі навушники можна зустріти під іншими назвами). раніше я скептично ставився до всіх навушників такого формату, але спробував ці й рекомендую:

* зручно сидять, не намагаються випасти (хоча, звісно, загубити можна за бажання);
* досить добре звучать, як на мій невибагливий смак;
* працюють близько трьох годин від одного заряду, а коли розрядяться — підзаряджаються просто в коробочці (там свій акумулятор на 500 маг), і досить швидко;
* роз’єм на самій коробочці — micro usb (а не якесь пропрієтарне щось);
* і найкраще: $65 у канадійському walmart’і (airpod’и — $219), але мої придбано за $37 (під час розпродажу).

щодо першого пункту, втім, є заувага: форма й розмір підійдуть не кожному, а відрегулювати нічого не можна, бо гумових накладок не передбачено конструкцією. щодо ціни: зараз walmart розпродує подібні, але іншого виробника, по $37 — їх я не тестував.

недоліки? найдошкульніше:

* немає регулювання гучности на навушниках (доводиться витягати смартфон);
* три години автономности — все-таки часом малувато;
* відносно легко загубити.

![бездротові навушники tzumi soundmates](/assets/images/2019/2019-09-03-soundmates-01.jpg)