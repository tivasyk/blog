---
layout: post
title: як козаки телефон на kijiji купували
date: '2019-07-02T23:14:00.001+03:00'
author: tivasyk
tags:
- життя
- телефон
- інтернет
- цікаве
- канада
- позитив
modified_time: '2019-07-02T23:19:03.356+03:00'
blogger_id: tag:blogger.com,1999:blog-1498862426470895405.post-6090732378827973679
blogger_orig_url: http://www.tivasyk.info/2019/07/kijiji.html
---

ось вам повчальна (сподіваюся) історія зі щасливим фіналом, про те, як я купував телефон на канадійському блошиному базарі kijiji. цікаво? вмощуйтеся та читайте, багато не буде.


#### дія перша

минулого тижня возив родину до торонто (550 км від монреаля), і коли повертався, витратив мінімум півгодини часу і трохи нервів через те, що gps мого вже старенького [lenovo vibe z2](http://www.tivasyk.info/2015/04/blog-post_13.html) вперто відмовлявся ловити сигнал (попри ясну погоду) і виводити мене на потрібний курс. можна зрозуміти: телефону вже шостий рік, а gps в цієї моделі від початку був проблемний, але якось ми пристосовувалися одне до одного… та тут я <b>зрозумів, що діла не буде</b>. тож, повернувшись додому, пішов вивчати ринок — на kijiji.


#### дія друга

мета: більш чи менш сучасний мудрофон на android (дай бох здоров’ячка гу́глови!), бажано в металевому корпусі, бажано з хорошою батареєю (3000 маг чи більше), мінімум 3 гб оперативки, до $100 і обов’язково від власника.

інструменти для пошуку: kjiji та <a href="https://www.gsmarena.com/compare.php3?idPhone1=6642&amp;idPhone2=7815" target="_blank">порівнювалка моделей на gsmarena</a>.<br /><br /><a name='more'></a>довго перебирав доступні моделі, відсіюючи к бісу iphone’и (тому що самі цим користуйтесь), nokia (це для мазохістів з табору поціновувачів windows), оголошень на кшталт «телефон в чудовому стані, все працює, тільки екран зламаний, віддам лише за $120» (тут таких «розумників» багато, не сумнівайтеся) та реклами від контор з перепродажу всього за дорого (цих не лише багато, вони ще й витрачають гроші на рекламу і миттю засирають всю стрічку пропозицій). на щастя, є фотографії, і око швидко звикає вихоплювати серед цього розмаїття специфічно <b>аматорські знімки від звичайних людей</b>, котрі бажають розлучитися зі своїм старим телефоном.

серед всіх моделей, що трапилися і пройшли первинний відбір (не так вже й багато: китай вперто штампує телефони в корпусах під iphone і з аж 1 гб оперативної пам’яті) спинився на&nbsp;<a href="https://www.gsmarena.com/lg_g5-review-1416.php" target="_blank">lg g5</a>. цей флагман хорошого життя (life's good!), маючи вже три роки за кормою, ще сьогодні&nbsp;<b>легко складає конкуренцію</b>, скажімо, iphone 8. він має свої невеликі недоліки (скажімо, відносно слабка батарея), але де ми бачили ідеальний смартфон?

#### дія третя

серед кількох пропозицій lg g5 на kijij відсіяв географічно задалекі (квебек-сіті), занадто жадібні (більше $100) та з якимись вадами (неробочі клавіші гучности) — залишився з однією: панянка в монреалі хотіла $100, але з ходу погодилася на $80. підозріло, але поїхав дивитися. телефон виявився в чудовому стані візуально, але повністю розряджений, без кабеля (а я не мав зі собою type-c), і навіть без лотка sim-картки. як перевірити, що він працює, і не залочений на якогось оператора? ніяк.

панянка, що продавала телефон, твердила, що підходить звичайний кабель, і вона користувалася ним як є, і готова ще $20 скинути — себто я зрозумів, що насправді вона ніколи не користувалася цим телефоном, і просто хоче його позбутися. ще підозріліше. тож я відмовився і поїхав.


#### дія четверта

а далі думаю собі: ну ж як телефон насправді справний? пошукав і придбав недорого лото́к, кабель, взяв ноутбук (як зовнішню батарею) і напросився ще раз на оглядини. виявилося, що телефон робочий. звідки він у панянки, і чому вона хотіла його позбуться? мій здогад, виходячи з обставин і деяких її фраз: вона так само його придбала з рук, але не зрозуміла, чому він не працює і що з ним робити, тому хотіла хоча би відбити свої гроші =)

в підкумку я забрав собі **практично новий lg g5 за $60**, плюс витратив $15 на лоток і кабель. повторюся: телефон конкурує на рівних з iphone 8, який на півтора роки молодший =)

отже, що я придбав?

* алюмінієвий корпус;
* фантастичний екран 5,3" (ips, 1440×2560, щільність 554 пікселі на дюйм);
* дві фронтальних камери, одна з них <a href="https://www.gsmarena.com/lg_g5-review-1416p7.php" target="_blank">8-мегапіксельний ширококутник</a> (практично fisheye), обидві — значно кращі за те, що мав lenovo vibe z2;
* usb 3.0 з роз’ємом type-c (і з підтримкою usb otg);
* android 8.0;
* 4 гб оперативки і досить швидку платформу (більш як удвічі швидшу за lenovo vibe z2 в тестах benchmark os II);
* досить слабка батарея на 2800 маг, але — змінна!

бонуси:

* інфра-червоний порт (і додаток, який заміняє пульти ду для всієї домашньої техніки);
* модульний дизайн з можливістю підключати деякі (не дуже потрібні) штуки, як приміром <a href="https://www.gsmarena.com/lg_g5_and_friends-review-1432p2.php" target="_blank">handgrip з додатковою батареєю</a>&nbsp;абозаміняти «п’яточку» (замість платити дурні гроші в сервісі за розбитий usb-порт).

коротше, маю все, що треба було, і ще зверху купу. а gps працює ідеально =)

![смартфон lg g5](/assets/images/2019/2019-07-02-kijiji-01.jpg)

![смартфон lg g5](/assets/images/2019/2019-07-02-kijiji-02.jpg)