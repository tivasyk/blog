---
layout: post
title: нарешті стажування
date: '2019-05-22T17:09:00.003+03:00'
author: tivasyk
tags:
- життя
- комп'ютери
- канада
- робота
- позитив
modified_time: '2019-05-22T17:09:38.709+03:00'
blogger_id: tag:blogger.com,1999:blog-1498862426470895405.post-8359101270642409680
blogger_orig_url: http://www.tivasyk.info/2019/05/blog-post.html
---

отже, другий день стажування після коледжа.<br /><br />з місцем стажування мені надзвичайно поталанило: це чималенький стартап (який вже міцно стоїть на ногах) з офісами у сполучених штатах, канаді, аргентині, індії. ціла низка переваг відносно того, де стажуються мої колеги по групі:<br /><ul><li>стаж оплачуваний (що трапляється нечасто);</li><li>три кроки від метро (це важливо, тому що забудова в північно-американських містах — нещільна, тому відстані зазвичай великі);</li><li>вільний графік; більшість працівників приходять о 9:00—9:30 і йдуть собі о 16:30—17:00, залежно від родинних обставин чи інших потреб;</li><li>безкоштовна кухня (кава, чай, молоко, газовані напої, фрукти й овочі, три холодильники різних інгредієнтів для канапок, салати, різні пластівці, печиво тощо);</li><li>кавова машина! і не якась тарадайка на пігулках, а серйозний апарат;</li><li>щотижня: день бейглів (сьогодні), день кейтерінгу (п'ятниця); час від часу — день пива або дегустація вин.</li></ul><div>роботи поки-що небагато: познайомився з колегами, офісом та тутешніми звичаями, отримав ноутбук з паролями і доступом до всього (о_О), налаштував робоче місце*, переглянув наявну документацію до мережевої інфраструктури, почав читати про <a href="https://uk.wikipedia.org/wiki/Ansible" target="_blank">ansible</a> (знав, що знадобиться, але зовсім не мав на це часу під час навчання в коледжі) та накидав перший тестовий сценарій (playbook) для архівування конфігурацій пристроїв cisco.</div><div><br /></div><div>план на найближчі дні:</div><div><ul><li>з’ясувати, як обійти помилку архівування у версії ansible 2.8 (старіша, 2.4, працює);</li><li>повністю автоматизувати сценарій:</li><ul><li>автоматичне розгортання мінімалістичної віртуальної машини або контейнера з linux + ansible за допомогою <a href="https://uk.wikipedia.org/wiki/Vagrant" target="_blank">vagrant</a> + ansible (бо робочі станції тут переважно на windows);</li><li>зберігання пароля доступу шифрованому сховищі ansible vault;</li><li>експорт конфігурацій до централізованого сховища (на сервер sftp, на диск google drive тощо).</li></ul></ul></div><div>* видали професійну ліцензію на <a href="https://mobaxterm.mobatek.net/" target="_blank">mobaxterm</a>, але я за старою звичкою знайшов безкоштовну альтернативу: <a href="https://github.com/jimradford/superputty/wiki/Documentation" target="_blank">superputty</a> + <a href="http://www.9bis.net/kitty/" target="_blank">kitty</a>.</div>