---
layout: post
title: ще раз про якість вивчення іноземної мови
date: '2019-06-13T18:20:00.004+03:00'
author: tivasyk
tags:
- життя
- канада
- щоденник емігранта
- французька мова
modified_time: '2019-06-13T21:22:42.320+03:00'
thumbnail: https://1.bp.blogspot.com/-sDDhoObPLNk/XQJVOiuWhYI/AAAAAAABXyE/EEHdQhuwHs4_TZlpI36yA59jzR8gXUpjgCLcBGAs/s72-c/screenshot.2019-06-13_lomo.jpg
blogger_id: tag:blogger.com,1999:blog-1498862426470895405.post-6347684298859548073
blogger_orig_url: http://www.tivasyk.info/2019/06/blog-post_13.html
---

<div class="separator" style="clear: both; text-align: center;"><a href="https://1.bp.blogspot.com/-sDDhoObPLNk/XQJVOiuWhYI/AAAAAAABXyE/EEHdQhuwHs4_TZlpI36yA59jzR8gXUpjgCLcBGAs/s1600/screenshot.2019-06-13_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" data-original-height="646" data-original-width="1439" height="143" src="https://1.bp.blogspot.com/-sDDhoObPLNk/XQJVOiuWhYI/AAAAAAABXyE/EEHdQhuwHs4_TZlpI36yA59jzR8gXUpjgCLcBGAs/s320/screenshot.2019-06-13_lomo.jpg" width="320" /></a></div>натрапив на таке у фейсбуці:<br /><blockquote class="tr_bq"><b>цитата</b> |&nbsp;<i>«після навчання в українських вишах студенти знають іноземні мови гірше, ніж коли вони вступали!»</i> (<a href="https://www.facebook.com/bachristus/posts/2448281111904832" target="_blank">павло пастушенко, facebook</a>)</blockquote>пригадав одразу, що шість років тому я теж <a href="http://www.tivasyk.info/2013/09/blog-post_5.html" target="_blank">нарікав у щоденнику на якість вивчення іноземної мови</a> в українській школі, та й на якість освіти загалом. в коментарях я ще стверджував таке:<br /><blockquote class="tr_bq"><b>цитата</b> | <i>«додати можу ще таке: після переїзду за кордон і занурення в мовне середовище дитина протягом року «зненацька» починає розуміти і розмовляти на рівні, достатньому для вирішення безпосередніх потреб спілкування»</i> (<a href="http://www.tivasyk.info/2013/09/blog-post_5.html?showComment=1378451071066#c7422431335114085415" target="_blank">щоденник</a>)</blockquote><div>щоправда, тоді я це казав, не маючи безпосереднього досвіду, за відгуками інших родин. сьогодні, через (майже) три роки після іміграції до канади, я його маю, і трохи розповім про своїх дітей.<br /><br /></div><div><br /><a name='more'></a></div><h4>молодший син</h4><div>наш наймолодший в родині мав два з половиною роки, коли ми приїхали до канади,&nbsp; зараз п’ять. ані до іміграції, ані вже тут ми не брали <b>жодних уроків французької</b> для нього. майже відразу він почав відвідувати дитсадок, спершу родинний, згодом більший. сьогодні він <b>вільно спілкується французькою</b> в своєму дитячому колі, без проблем розуміє дорослих, залюбки дивиться мультфільми французькою і розуміє зміст діялогів. восени піде до підготовчого класу тутешньої школи — на знайомстві зі школою та вчителькою жодних зауваг щодо мовної проблеми взагалі не було. вдома спілкується нормальною українською, без акценту — хоча час від часу вживає французькі слова (для понять, котрі не озвучуються українською вдома — як от <i>boîte à lunch</i>, <i>chandail</i> тощо).</div><div><br /></div><div>в підсумку: без жодних уроків — хороша розмовна французька приблизно за два роки.</div><div><br /></div><h4><b>донька</b></h4><div>ма́ла сім років, коли ми переїхали, зараз майже десять. одразу пішла до тутешньої школи, до спеціяльного підготовчого класу (<i>classe d’accueil</i>), адаптований для дітей імігрантів, де посилено вивчають французьку мову, але також дають декілька основних предметів (математика, історія) спрощеною мовою. <b>через рік перейшла до звичайного класу</b>, бо мала вже достатній рівень французької для навчання за звичайною програмою.</div><div><br /></div><div>перший рік, ба навіть два дружила переважно з російськомовними дівчатками у школі, і трохи сумувала через складнощі спілкування в колі франкомовних однолітків. але сьогодні її подружки — квебекуа та франкомовні імігранти, з котрими вона проводить дуже багато часу і поза школою. англійську вивчає в школі, але поки-що не говорить нею.</div><div><br /></div><div>в підсумку: чудова розмовна французька, достатня для навчання і соціальної інтеграції, приблизно за два роки.</div><div><br /></div><h4>старший син</h4><div>старшому було найскладніше, суто психологічно, адаптуватися після переїзду: він мав тоді тринадцять років — той вік, коли критично важливо мати своє коло спілкування… він <b>не знав ані слова французькою</b>, тож так само пішов до адаптаційного класу з посиленим вивченням мови, і навчався там два роки! завдяки шкільному курсу французької та комп’ютерним іграм (sic!) давав собі раду, <b>спілкуючись англійською</b> з імігрантами зі сполучених штатів, з кимось потоваришував. довший час сприймав французьку дуже негативно.<br /><br />через два роки він «випустився» з того адаптаційного класу, і пішов до музичної школи з французькою мовою навчення (мистецькі школи тут не відділені від звичайних, як в україні, а поєднують дві програми). вільно розуміє і досить добре спілкується англійською і французькою, має товаришів серед франкофонів та англофонів.<br /><br />в підсумку: достатня розмовна французька і хороша англійська приблизно за два з половиною роки.<br /><br /><h4>проблема</h4>повертаючись до теми вивчення іноземних мов, повторю ще раз: українська система освіти не працює. я не знаю, що і як треба поміняти, але мучити впродовж шести чи десяти років мову і не бути в змозі принаймні розуміти на слух кіно чи розмову — це повний провал. сенсу продовжувать таке «вивчення» немає: це безсовісне витрачання і державних ресурсів, і часу дітей на процес, який не приносить ані задоволення, ані реального результату.<br /><br />тим часом, іноземна мова — хоча би одна, англійська! — конче потрібна в сучасному світі будь-кому, хто планує опановувати якусь інтелектуальну професію.<br /><br /><b>хороша новина</b>: ті небагато, хто мають хист та мотивацію таки вивчити іноземну мову попри низьку якість української освіти — матимуть перевагу у виборі професії та згодом, шукаючи роботу… в україні чи за кордоном.</div>