---
layout: post
title:  "кіно в 3d: зйомка чи післяобробка?"
date:   2019-08-06 10:00
categories: blog
tags: [кіно, бентега]
---

так, я [придбав «гобіта»]({% post_url 2019/2019-08-05-weekend %}) в 3d, всю трилогію. і всілися ми з перчиком дивитися перший диск. я пригадую, що ще в далекому 2012-му, після походу до кінотеатру на першу частину, я був зовсім не трохи розчарований тим, наскільки стрічка виявилася «голівудізованою» — в порівнянні не те що з книжкою, але навіть з чудовим «володарем перснів». хто зна, як сприймали її глядачі, котрі не читали першоджерело, але для мене «гобіт» був серед найулюбленіших історій дитинства, і досі лишається взірцем надзвичайно майстерної оповідки. кіно ж… перевантажене непотрібними сюжетними «хвостиками», шаблонними жартами, не завжди доречними спецефектами та надмірним динамізмом, що зовсім не додає глибини темі квесту. 

але нехай. я відкинув усе те розчарування й сів переглядати «гобіта» так, як я дивлюся голівудські кінокомікси на кшташт бетменів із суперменами.

пробема вилізла, звідки не чекав. ну як не чекав… мав би чекати, але забув. до цього часу я переглядав у 3d переважно фільми, зняті в 3d:

* [аватар (2009)](https://en.wikipedia.org/wiki/Avatar_(2009_film)#Filming)
* [суддя дредд (2012)](https://en.wikipedia.org/wiki/Dredd#Filming)

принаймні один фільм, знятий традиційно, але згодом так якісно конвертований в 3d, що я не помітив великої різниці:

* [на грані майбутнього (2014)](http://3defence.blogspot.com/2014/06/hows-3d-in-edge-of-tomorrow.html)

і ще один фільм, що був виготовлений в 3d практично повністю з віртуальних об’єктів, хоча акторів знімали традиційно, потім конвертували в тривимірні об’єкти й працювали далі з тривимірним контентом… це складно переказати:

* [тяжіння (2013)](http://3defence.blogspot.com/2013/10/hows-3d-in-gravity.html)

«гобіта» конвертовано… але так паршиво, що дивитися на це без болю й сліз неможливо; і тепер я значно краще розумію людей, котрим 3d в кіно не сподобалося або некомфортне. ми, звісно, додивимося його в окулярах, але добре, що blu-ray 3d завжди має пласку версію «в комплекті». тим часом, якщо не любите тривимірне кіно — можливо, вам не пощастило з фільмом? перегляньте щось із переліку вище.

**p.s.** а ще десь знімають кіно без камбербетча, чи вже всьо?