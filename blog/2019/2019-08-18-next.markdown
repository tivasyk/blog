---
layout: post
title:  "розкладанчик next: велокрокодил"
date:   2019-08-18 19:00
categories: blog
tags: [велосипед, життя, канада]
---

традиційно вже виїхали сьогодні з меншим на велопрогулянку до парку. не так вже й легко, скажу вам, [вкрутити 15 км](https://www.strava.com/activities/2631018274) на мініатюрному розкладанчику з колесом 12", для котрого 6-8 км/год є комфортною швидкістю, а кожен підйом швидко перетворюється на пригоду... уявляю собі, як змучився синочок (п'ять з половиною років), якщо в мене ноги добряче гудуть!

я придбав цей маленький розкладний ровер [рік тому](https://www.strava.com/activities/1677219259) на kijiji за $80, щоби їздити на навчання до коледжа. відтоді накрутив на ньому трохи менше як двісті кілометрів. чудовий ровер для невеличких прогулянок, або коли треба кинути в багажник автівки, і потім десь під'їхати недалечко. був би ідеальний, якби, зараза, не був такий важкий (не важив, але орієнтовно 14-15 кг). за його дещо незвичний вигляд і розміри я його називаю «крокодилом».

**p.s.** щоби оцінити розміри «крокодильчика», можна [глянути на світлину](https://www.strava.com/activities/1684916721), де він стоїть поруч моєї «мазди».

![розкладанчик next](/assets/images/2019/2019-08-18-next.jpg)