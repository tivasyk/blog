---
layout: post
title:  "блокування «сміття» за допомогою pihole"
date:   2019-08-09 15:45
categories: blog
tags: [linux, комп’ютери, docker]
---

я довго йшов до усвідомлення цього , але нарешті можу констатувати без якихось застережень: я **ненавиджу youtube**. про причини колись за іншим разом напишу окремий злий допис, наразі ж просто час щось із цим зробити. що? та довести ж до ума задачу, для котрої я взагалі взявся нещодавно порпатися з docker’ом: встановити [pi-hole](https://en.wikipedia.org/wiki/Pi-hole) і відфільтрувати к бісу різні однокласники, вконтактики (взагалі весь домен .ru) — і youtube.

минуло півгодини… і я маю контейнер з pi-hole! буду вдома — перевірю, як працює, і зроблю основним dns’ом для користувачів у налаштуваннях dhcp на рутері. якщо все гаразд — увесь домен .ru має бути в смітнику, плюс youtube.

читання:

* [підказка з налаштування pihole в контейнері за traefik’ом](https://www.smarthomebeginner.com/run-pihole-in-docker-on-ubuntu-with-reverse-proxy) (англ.)

**поновлення** (2019-08-11, 18:30). блокування всіх ресурсів зони .ru — працює. сьогодні переконався, шукаючи рецепт тортільї: попри запит українською, google, як завжди, видає купу посилань на московитські ресурси, і жоден не відкривається, хаха. але от з youtube складніше: видно, недостатньо просто додати youtube.com до чорного списку, треба редагувати шаблон… пошук підказок ускладнюється тим, що… всі хочуть заблокувати *рекламу* на youtube, тоді як мені потрібне кардинальніше рішення, котре трохи «випирає» за традиційні рамки середньостатистичного споживача відеомемасиків.

**поновленння** (2019-08-11, 18:45). гаразд; здається, розібрався з блокуванням youtube. тепер має працювати як слід. прощавайте, москвомовні відосики — а з ними й решта відеосміття.

![робоча обстановка](/assets/images/2019/2019-08-09-pihole.jpg)