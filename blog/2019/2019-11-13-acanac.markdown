---
layout: post
title:  "хитруватий аканак"
date:   2019-11-13 11:30
categories: blog
tags: 
  - щоденник
  - канада
  - інтернет
---

відколи я вперше [підключився до інтернету в канаді](https://blog.tivasyk.info/2016/12/12/blog-post.html) три роки тому, — користуюсь послугами того самого провайдера, acanac. все чудово: стабільна швидкість, жодних помітних проблем з якістю, відносно невисока, як для канади, ціна. останні два роки, після переїзду я платив $49 плюс податки ($56,34 разом) за тарифний план «cable 30»: кабельний модем, завантаження до 30 мб/с та відвантаження до 10 мб/с з місячним лімітом трафіка 175 гб (так, в канаді не просто існують, а дуже поширені тарифи з лімітом трафіку… це вам не україна).

аж ось зовсім випадково я дізнаюсь, що цей провайдер роздає якісь нові тарифи з чималими знижками. пішов на сайт — таки справді, пронують «кабельний» тариф 60/10 мб/с без ліміту трафіка за… $45 плюс податки. але жодних повідомлень старим клієнтам не шлють — я продовжував платити більше за менше. чому?

це, браття, цілком вкладається у моє визначення «засранства». я поки що перепідключився на новий тариф, але «осад лишився», тож якщо побачу якийсь цікавіший за ціною тариф від когось іншого (враховуючи, що 30 мб/с мені вистачало цілком) — рука не затремтить. отож, якщо маєте бізнес, не будьте як acanac — бо такі дрібнички накопичуються, і рано чи пізно ви почнете втрачати клієнтів.

![хитрий acanac](/assets/images/2019/2019-11-13-acanac.jpg)