---
layout: post
title: 'aspire one: прощання з linpus linux'
date: '2009-01-09T14:46:00.072+02:00'
author: tivasyk
tags:
- комп'ютери
- linux
- нетбук
modified_time: '2011-11-07T09:58:57.029+02:00'
thumbnail: http://4.bp.blogspot.com/_wFmUV6FUCKU/SOs6AorAHfI/AAAAAAAACaE/miPT8LAUDaU/s72-c/AS+one-w01-linx.jpg
blogger_id: tag:blogger.com,1999:blog-1498862426470895405.post-3887815445511450828
blogger_orig_url: http://www.tivasyk.info/2009/01/aspire-one-linpus-linux.html
---

<img alt="" border="0" id="BLOGGER_PHOTO_ID_5254357172850007538" src="http://4.bp.blogspot.com/_wFmUV6FUCKU/SOs6AorAHfI/AAAAAAAACaE/miPT8LAUDaU/s200/AS+one-w01-linx.jpg" style="float: right; margin: 0pt 0pt 10px 10px;" />в україні наразі доступні дві версії нетбука acer aspire one: <a href="http://tivasyk.blogspot.com/2008/08/acer-aspire-one.html">«дешевша»</a> з linux і ssd, і <a href="http://tivasyk.blogspot.com/2008/08/aspire-one_22.html">«дорожча»</a> з windows та жорстким диском:<br /><ul><li>версія a110: оперативна пам'ять 512 мб, накопичувач ssd 8 гб, ос linpus linux</li><li>версія a150: оперативна пам'ять 1 гб, жорсткий диск 120 гб, ос windows xp home edition<br /></li></ul>насправді в офіційному прайс-листі вже з'явилися ще кілька конфігурацій (зокрема, з 16-гігабайтним ssd та win xp, а також з жорстким диском 160 гб), і найближчим часом буде анонсовано нову версію з 10-дюймовим екраном — але поки в українських магазинах їх не видно, то й говорити будемо про те, що єсть.<br /><br /><a name='more'></a>мені, як <a href="http://tivasyk.blogspot.com/2008/10/linux.html">завзятому пінгвіноводу-аматору</a>, набагато <a href="http://tivasyk.blogspot.com/2008/10/3-aspire-one-linux.html">цікавіша саме linux-версія aspire one</a>, на якій стандартно встановлено <a href="http://www.linpus.com/products_1.php">linpus linux lite</a> (дистрибутив на базі fedora з інтерфейсом xfce), додатково адаптований для нетбука. але звіти про продажі в україні та відгуки деяких знайомих свідчать про те, що навіть хороша різниця в ціні (готуйте додатково $100 за aspire one з win xp) не спонукає українського покупця вибирати комп'ютер з лінуксом: користувачі звикли до windows і досить скептично, а часом і агресивно реагують на альтернативи.<br /><br /><a href="http://1.bp.blogspot.com/_wFmUV6FUCKU/SWdYgP5TUEI/AAAAAAAADmg/P95XeebrfLE/s1600-h/linpus_linux_aspire_one.png" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://1.bp.blogspot.com/_wFmUV6FUCKU/SWdYgP5TUEI/AAAAAAAADmg/P95XeebrfLE/s200/linpus_linux_aspire_one.png" /></a>спершу я <a href="http://tivasyk.blogspot.com/2008/08/aspire-one.html">пробував хвалити linpus linux</a> — найперше за продуманий спрощений інтерфейс, багатий програмний набір «в комплекті» (де ви таке бачили з windows?), за 15-секундне завантаження (фантастика!) і прийнятну швидкість навіть на (порівняно) малопотужних нетбуках. все це так і є, але згодом «повилазили» неприємні моменти: «зафіксованість» системи на старих програмних репозиторіях, відсутність українського інтерфейсу, і купа додаткових «латок», які не дозволяють вільно поновлювати/апгрейдити чи й просто налаштувати систему на свій смак.<br /><br />ось чого мені хотілося або навіть конче бракувало в aspire one зі стандартним лінуксом (приблизно за спаданням пріоритетності):<br /><ul><li>кілька «ключових» для мене програм: <a href="http://uk.wikipedia.org/wiki/Amarok">amarok</a>, <a href="http://uk.wikipedia.org/wiki/Gimp">gimp</a>, <a href="http://uk.wikipedia.org/wiki/Gwenview">gwenview</a>, <a href="http://stalin.if.ua/2008/08/19/smplayer-prodvinuti-mozhlivosti-dlya-mplayer/">smplayer</a>, <a href="http://uk.wikipedia.org/wiki/Kopete">kopete</a>, <a href="http://uk.wikipedia.org/wiki/Krusader">krusader</a>, <a href="http://uk.wikipedia.org/wiki/Konqueror">konqueror</a>, <a href="http://en.wikipedia.org/wiki/Kontact">kontact</a>, <a href="http://uk.wikipedia.org/wiki/KMail">kmail</a>, <a href="http://en.wikipedia.org/wiki/Yakuake">yakuake</a> тощо<br /></li><li>стільниця <a href="http://uk.wikipedia.org/wiki/KDE">kde</a> з її функціональністю та можливостями налаштування «для себе»</li><li>український переклад для інтерфейсу kde та основних програм</li><li>доступ до актуальних репозиторіїв з додатковими програмами</li></ul><br />щось із цього можна було отримати, поступово «прикручуючи» різні «гайки» в системі, але... одверто, linpus просто цього не вартий. коротше кажучи, з часом <a href="http://tivasyk.blogspot.com/2008/12/linux.html">я переконався</a>, що linpus linux — не та система, яку треба було встановлювати на «молодший» aspire one, її треба поміняти.<br /><br />зрештою вийшли поновлені opensuse 11.1 та ubuntu 8.10 з усіма її похідними збірками (kubuntu/xubuntu, mint), а тоді прийшли свята (багато вільного часу!), тож я взявся спробувати. для спроби я вибрав <a href="http://www.kubuntu.org/">kubuntu</a>: по-перше, давно хотілося спробувати щось убунту-подібне, але не на домашньому пк (opensuse там справно працює). по-друге, автори обіцяли просте створення liveusb для завантаження aspire one (бо ж нема оптичного дисководу). ну і kde присутній замість gnome.<br /><br /><a href="http://2.bp.blogspot.com/_wFmUV6FUCKU/SWdn8rGO4BI/AAAAAAAADmo/C8x0uMcByBU/s1600-h/kubuntu4aspire_03.png"><img alt="" border="0" id="BLOGGER_PHOTO_ID_5289310579428614162" src="http://2.bp.blogspot.com/_wFmUV6FUCKU/SWdn8rGO4BI/AAAAAAAADmo/C8x0uMcByBU/s200/kubuntu4aspire_03.png" style="cursor: pointer; float: right; height: 117px; margin: 0pt 0pt 10px 10px; width: 200px;" /></a>я вже похвалився, що <a href="http://tivasyk.blogspot.com/2009/01/blog-post.html">успішно встановив kubuntu 8.10 на aspire one</a>, і результат перевищив мої сподівання: з «дорослим» лінуксом нетбук перетворився на справді зручний мініатюрний комп'ютер, придатний для більшості звичних задач. навіть тривимірні ефекти стільниці увімкнено: дівчатка в захваті =)<br /><br />в наступному дописі трохи <a href="http://tivasyk.blogspot.com/2009/01/kubuntu-810-aspire-one.html">детальніше про сам процес встановлення</a>, для тих, хто не побоїться придбати «молодший» aspire one. спродіваюся, таких сміливців з часом буде більше.