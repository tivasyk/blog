---
layout: post
title: справжня українська кухня
date: '2009-04-21T15:39:00.001+03:00'
author: tivasyk
tags:
- україна
- мандри
modified_time: '2010-04-28T15:41:49.867+03:00'
thumbnail: http://4.bp.blogspot.com/_wFmUV6FUCKU/Se3aClyezfI/AAAAAAAAEcM/w6xwnfRke14/s72-c/Photo_101.jpg
blogger_id: tag:blogger.com,1999:blog-1498862426470895405.post-4945956226558391194
blogger_orig_url: http://www.tivasyk.info/2009/04/blog-post_4458.html
---

<a href="http://4.bp.blogspot.com/_wFmUV6FUCKU/Se3aClyezfI/AAAAAAAAEcM/w6xwnfRke14/s1600-h/Photo_101.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://4.bp.blogspot.com/_wFmUV6FUCKU/Se3aClyezfI/AAAAAAAAEcM/w6xwnfRke14/s200/Photo_101.jpg" /></a>маю ще трошки позитиву від поїздки до житомира, не можу не поділитися =)<br /><br />після <a href="http://www.tivasyk.info/2009/04/blog-post_21.html">відвідин охмадиту</a> ми добряче зголодніли, тож поїхали через центр, виглядаючи якесь «апетитне» на вигляд місце, де б зупиниться й пообідать. в житомирі можна без проблем втрапити в макдональдз або potato&nbsp;house, але жоден з цих закладів нас не приваблював.<br /><br />житомирський potato&nbsp;house на центральній площі — взагалі окрема історія, свого часу вечеряли там проїздом зі львова, і тоді в нас склалося враження, що місцева «позолочена» молодь обрала цей заклад собі за базу, і ввечері заклад перетворюється на якийсь мавп'ячий вольєр. в києві подібна аудиторія тусується-цілується в трохи дорожчих закладах, і в potato house можна доволі тихо, хоч і дорогувато як на забігайлівку, посидіти.<br /><br /><a name='more'></a>втім, мова не про це. як би там не було, ми навіть не дивилися в сторону забігайлівок. і правильно: на вулиці котовського випадково натрапили на <a href="http://maps.google.com/maps?f=q&amp;source=s_q&amp;hl=uk&amp;geocode=&amp;q=zhytomyr&amp;sll=50.453629,30.503828&amp;sspn=0.00664,0.01148&amp;ie=UTF8&amp;ll=50.261178,28.665701&amp;spn=0.003333,0.00574&amp;t=h&amp;z=17">корчму «чумацький шлях»</a>, оформлену в українському стилі, з подвір'ям і великою парковкою.<br /><br />зали для курців і нормальних людей. причому той, де не курять --- оформлений дуже стильно, хоча і трохи занадто темний і тіснуватий, як на мій смак. втім, погода була справді чудова, і ми розташувалися надворі.<br /><br />скажу зразу: нас з миленькою нагодували так, що заледве встали з-за столу. замовляли ми обережно, без фанатизму: узвар, по салатику з барвистими вкраїнськими назвами і український борщ --- тут пропонують не менше шести варіантів, в залежності від додаткових складників, як ото галушки, чорнослив, гриби, яблука (вперше таке чую!) тощо. втім, пам'ятаючи про невеличкі порції у більшості київських ресторанів, замовили ще по другій страві: миленька --- вареники, а я собі взяв деруни зі шкварками.<br /><br />ми недооцінили житомирську гостинність.<br /><br />салатами можна було наїстися, якщо одверто. борщ принесли у двох півлітрових (!) мисочках --- і то був справжній український борщ, свіжесенький, аж солодкий, із величезним куснем м'яса --- а в мене ще й з галушками. <br /><br />ми почали вже сумніватися, чи подужаємо все замовлене... аж ось принесли другі страви. ні, люди добрі, я не зміг би змусити себе полишити <i>такі</i> деруни, навіть якби мусів луснути! величезні, смаковиті навіть на вигляд, вони плавали в маслі й зваблювали все українське в мені. а шкварки --- то були зовсім не шкварки, а справжнісінькі чималі шматки смаженого шпондеру.<br /><br />і все це в останній день великого посту?! так! ням-ням, як добре, що я наскрізь атеїстична людина =)<br /><br />отак ми пообідали в житомирі. таке безсовісне об'їдалово коштувало нам зовсім небагато за столичними мірками (десь 160 грн). я собі думаю, що колись посаджу в автівку батьків і повезу на борщ до житомира --- знаю, що батько оцінить таку житомирську кухню =)