---
layout: post
title: 'віртуальна епідемія: на хвилях істерії (частина 2)'
date: '2009-10-31T17:20:00.003+02:00'
author: tivasyk
tags:
- життя
- інтернет
- україна
modified_time: '2009-10-31T17:41:13.235+02:00'
thumbnail: http://3.bp.blogspot.com/_wFmUV6FUCKU/SuxN44etP3I/AAAAAAAAGZY/AWA2JFBslMQ/s72-c/Chemtrails_FUD.jpg
blogger_id: tag:blogger.com,1999:blog-1498862426470895405.post-2481970615805495145
blogger_orig_url: http://www.tivasyk.info/2009/10/2.html
---

(продовження. <a href="http://www.tivasyk.info/2009/10/twitter-1.html">читайте першу частину</a>)<br /><br />...особливо цікаво спостерігати резонанси у твітері, як у більш соціально щільному, інформаційно «проникному» і «прозорому» для спостереження середовищі порівняно з іншими. щоправда, твітер хоч і найбільш «прозора» для пліток мережа — але водночас і найбільш стійка до провокацій та спонтанних істерій, через дещо вищий середній рівень iq учасників. проте недооцінювати тваринний азарт будь-якої спільноти було б помилкою =)<br /><br />коротше кажучи, якби твітеряни не відключалися на ніч, до цього часу весь захід би вже вимер як не від грипу, то від розпиленого з гелікоптерів дусту: так цікавіше!<br /><br /><h3>про вертольоти з дустом</h3><div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/SuxN44etP3I/AAAAAAAAGZY/AWA2JFBslMQ/s1600-h/Chemtrails_FUD.jpg" imageanchor="1" style="clear: right; float: right; margin-bottom: 1em; margin-left: 1em;"><img src="http://3.bp.blogspot.com/_wFmUV6FUCKU/SuxN44etP3I/AAAAAAAAGZY/AWA2JFBslMQ/s200/Chemtrails_FUD.jpg" border="0" /></a></div>надвечір мова зайшла вже навіть про авіаційне розпилювання протигрипозних хімікалій: буцімто львів уже «обробили» з вертольотів, а київська санепідемслужба пообіцяла залити й столицю невідомо чим увечері чи вночі.<br /><br />вчора отримав кілька повідомлень електронною поштою: буцімто у львові розпилюють дуст з гелікоптерів, а <b>київська санепідемстанція офіційно попередила</b>, щоби кияни не виходили вночі з будинків і позакривали вікна. про це істерично писали в коментарях до новин, у форумах. аською прислали кілька попереджень та посилань на форуми. увечері зателефонувала мама, котра збиралася днями до львова, і теж з тривогою в голосі повідомила про оприскування львова та наказала позакривати вікна.<br /><br /><span id="fullpost">щоби заспокоїти маму, я навмисне зателефонував <a href="http://sergiymantu.blox.ua/">сергієві манту</a> до львова, і ми разом трошки <a href="http://sergiymantu.blox.ua/2009/10/Svini-ne-vinni.html">посміялися з гелікоптерно-дустової істерії</a>.<br /><br />це просто смішно! чи треба казати, що ніяких екстренних повідомлень <a href="http://www.ses.gov.ua/">на сайті сес</a> не було, а кореспондент <a href="http://ua.korrespondent.net/ukraine/1013404">вже двічі</a> опублікував <a href="http://ua.korrespondent.net/ukraine/1013463">спростування</a>. більш того, більшість людей наче <b>втрачають здатність логічно мислити</b>: ніхто не питає, які ж це такі протигрипозні препарати можна було б хоча б теоретично розпилювати, і де в нашій країні напередодні виборів узяти на це гроші =)<br /><br />але ж ні: мислити не так цікаво, як чекати <i>страшної катастрофи</i>!<br /><br />(<a href="http://www.tivasyk.info/2009/10/3.html">читайте продовження</a>)</span>