---
layout: post
title: 'мандрівка вихідного дня: тростянецький дендропарк'
date: '2009-05-06T12:11:00.008+03:00'
author: tivasyk
tags:
- мандри
- фотографія
- автомобіль
modified_time: '2010-02-18T14:56:04.998+02:00'
thumbnail: http://1.bp.blogspot.com/_wFmUV6FUCKU/SgFW5-gGtDI/AAAAAAAAEkc/ofiDLcs8Nao/s72-c/map_trostianets.png
blogger_id: tag:blogger.com,1999:blog-1498862426470895405.post-8269570235260546299
blogger_orig_url: http://www.tivasyk.info/2009/05/blog-post.html
---

<a href="http://1.bp.blogspot.com/_wFmUV6FUCKU/SgFW5-gGtDI/AAAAAAAAEkc/ofiDLcs8Nao/s1600-h/map_trostianets.png" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://1.bp.blogspot.com/_wFmUV6FUCKU/SgFW5-gGtDI/AAAAAAAAEkc/ofiDLcs8Nao/s200/map_trostianets.png" /></a>на вихідні миленька вмовила мене поїхати кудись на цілий день. розпитавши брата про нещодавні його поїзки лівобережжям, в понеділок вранці вирушили автівкою <a href="http://maps.google.com/maps?f=q&amp;source=s_q&amp;hl=uk&amp;geocode=&amp;q=%D1%82%D1%80%D0%BE%D1%81%D1%82%D1%8F%D0%BD%D0%B5%D1%86%D1%8C&amp;sll=50.453629,30.503828&amp;sspn=0.00664,0.011523&amp;ie=UTF8&amp;ll=50.78597,32.816677&amp;spn=0.052744,0.092182&amp;t=h&amp;z=13">до тростянця</a>, гуляти тамтешнім парком.<br /><br /><h3>дорога</h3>виїхали з дому о 8:30, але оскільки мешкаємо ми на правому березі, аж біля самої окружної дороги — можна сказати, що з києва ми виїхали вже десь по дев'ятій, і попрямували на бровари. маршрут простий: в об'їзд броварів південною окружною, на сумську трасу — і шпарити кілометрів десь двісті, повз прилуки. не доїжджаючи кілометрів з десять до срібного буде поворот ліворуч на сокиринці та тростянецький дендропарк, там ще із двадцять кілометрів від траси власне до селища тростянець.<br /><blockquote><b>завантаження.</b> мапу маршруту можна подивитися і <a href="http://drop.io/tivasyk_maps/asset/map-kyiv-trostianets-png">завантажити на drop.io</a> (файл png; 2,2 мб).</blockquote><a name='more'></a><a href="http://2.bp.blogspot.com/_wFmUV6FUCKU/SgGPcLzOg2I/AAAAAAAAEkk/a5ha0-AAVDc/s1600-h/trostianets_008.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://2.bp.blogspot.com/_wFmUV6FUCKU/SgGPcLzOg2I/AAAAAAAAEkk/a5ha0-AAVDc/s200/trostianets_008.jpg" /></a><br />перша ділянка дороги, десь до восьмидесятого кілометра чи трохи більше — хороша, з якісним покриттям і свіжою розміткою. далі гірше: ям немає, але якість покриття "регіональна". на окремій чималій ділянці невеликі поперечні тріщини покриття на швидкості 100+ км/год починають стукати під колесами автівки, і відчуваєш себе машиністом тепловоза: туктук-туктук =)<br /><br />за броварами йдуть лише дві смуги; населенних пунктів порівняно небагато. загалом дорога комфортна. у вихідні, за хорошої погоди і без порушень швидкісного режиму можна розраховувать на 2,5 години в одну сторону.<br /><br /><h3>тростянецький парк</h3>під'їхавши до тростянця, зупинилися на роздоріжжі під танком, бо пригадали... що в наших гаманцях зовсім немає готівки. зовсім. зробивши «дзвінок другові» й дізнавшись, що вхід до парку вартує 4 гривні, ми повивертали всі кишені. знайшли дві паперових гривні! на щастя, ще 6 грн набралося монетами. наука: не варто покладатися на платіжні карти, мандруючи україною.<br /><br /><a href="http://2.bp.blogspot.com/_wFmUV6FUCKU/SgGQaAOqi1I/AAAAAAAAEks/DERaxL29v3M/s1600-h/trostianets_001.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://2.bp.blogspot.com/_wFmUV6FUCKU/SgGQaAOqi1I/AAAAAAAAEks/DERaxL29v3M/s200/trostianets_001.jpg" /></a>на вході охоронець і касир, посміявшись разом з нами через купу дрібних грошей і видавши два квиточки, підказали коротенько, що парк величенький — аж 204 гектари (1 га = 100×100 м<sup>2</sup>), і що нас ніхто не шукатиме, якщо заблукаємо =) ми про всяк випадок зфотографували план біля входу, і сміливо вирушили на зустріч з природою.<br /><br />парк справді великий. ми вже двічі бували <a href="http://www.sofiyivka.org.ua/">в уманьській софіївці</a>, тож мали з чим порівнювать. в тростянці навіть у вихідний день ми не зустріли екскурсійних табунів та весільних ескортів: найближче містечко, прилуки, все-таки досить далеко, а з києва, чернігова чи сум небагато хто поїде в таку далечінь, щоби лишень поблукать між деревами. тож відвідувачів небагато. асфальтованих доріжок тут немає — і це додає якогось затишку. дуже приємно було роззутися і босоніж погуляти травичкою — вже й не пригадаю, коли робив це востаннє.<br /><br />важливо: на всій території немає туалетів. зовсім. можливо, не надто велика проблема для більшості, враховуючи невелику кількість відвідувачів і густу рослинність =) але все-таки нецивілізовано.<br /><br /><a href="http://4.bp.blogspot.com/_wFmUV6FUCKU/SgGgmp0qziI/AAAAAAAAEk0/59t7lRFhNYw/s1600-h/trostianets_005.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://4.bp.blogspot.com/_wFmUV6FUCKU/SgGgmp0qziI/AAAAAAAAEk0/59t7lRFhNYw/s200/trostianets_005.jpg" /></a>вирушаючи в дорогу, ми зовсім не читали нічого в тенетах. вже сьогодні я знайшов чималу <a href="http://www.palanka.com.ua/i/page.dendropark">статтю про історію маєтку скоропадських в тростянці та його дендропарку</a> — очевидячки, запозичену з якоїсь брошури.<br /><br />коротко: парк заснував нащадок українського гетманського роду, іван михайлович скоропадський, у 1833 році, і до кінця свого життя переймався його розбудовою, поступово долучаючи сусідні ділянки, формуючи ландшафтні зони, насаджуючи рідкісні види дерев.<br /><br /><h3>муки творчості</h3>в поїздку я взяв фотокамеру: щоразу маю сподівання, що серед відзнятих кадрів шедеври йтимуть через один. і щоразу розчаровуюся: все-таки ні, фотограф з мене такий собі... дива не трапилося і в тростянці =)<br /><br /><div class="separator" style="clear: both; text-align: center;"><a href="http://4.bp.blogspot.com/_wFmUV6FUCKU/SgGkp8kZ3tI/AAAAAAAAEk8/-eVKlnpek-Q/s1600-h/trostianets_004.jpg" imageanchor="1" style="margin-left: 5px; margin-right: 5px;"><img border="0" src="http://4.bp.blogspot.com/_wFmUV6FUCKU/SgGkp8kZ3tI/AAAAAAAAEk8/-eVKlnpek-Q/s200/trostianets_004.jpg" /></a><a href="http://3.bp.blogspot.com/_wFmUV6FUCKU/SgGkvTyClFI/AAAAAAAAElE/xx-UweHOF_Q/s1600-h/trostianets_006.jpg" imageanchor="1" style="margin-left: 5px; margin-right: 5px;"><img border="0" src="http://3.bp.blogspot.com/_wFmUV6FUCKU/SgGkvTyClFI/AAAAAAAAElE/xx-UweHOF_Q/s200/trostianets_006.jpg" /></a><a href="http://3.bp.blogspot.com/_wFmUV6FUCKU/SgKKzxbvIHI/AAAAAAAAElM/adCSwgS77B8/s1600-h/trostianets_009.jpg" imageanchor="1" style="margin-left: 1em; margin-right: 1em;"><img border="0" src="http://3.bp.blogspot.com/_wFmUV6FUCKU/SgKKzxbvIHI/AAAAAAAAElM/adCSwgS77B8/s200/trostianets_009.jpg" /></a></div><br />по-перше, парк є парк: наживо бачиш красу в об'ємі, око радіє приємним кольорам. клац! і нічого цього нема на знімку — плоска, невиразна, бліда картинка. треба або дыйсно незвичного пейзажу, або дуже завзятого і досвіченого фотографа, щоби відзняти щось справді хороше. додати до цього ще й те, що гуляли ми в розпал дня, під яскравим сонцем, коли контраст між тінями та світлом значно більший за динамічний діапазон (о, терміни пішли) будь-якої сучасної цифрової камери. одним словом... ламер =)<br /><br />втім, хороших портретів миленької зробив чимало. але ж то світлини радше в сімейний альбом, бо цікаві лише нам.<br /><br /><h3>змучені й задоволені</h3>отака видалася мандрівка на завершення уікенду. нам дуже сподобалося. додому приїхали змучені й задоволені десь о половині на дев'яту. наступних вихідних, можливо, зберемося <a href="http://www.alexandriapark.kiev.ua/">до білої церкви</a>.