---
layout: post
title: я веду блог… просто тому що веду блог
date: '2009-12-03T16:00:00.006+02:00'
author: tivasyk
tags:
- думки
- інтернет
modified_time: '2010-02-18T14:55:00.293+02:00'
blogger_id: tag:blogger.com,1999:blog-1498862426470895405.post-3539359872594180794
blogger_orig_url: http://www.tivasyk.info/2009/12/blog-post_8023.html
---

<i><a href="http://blogosphere.com.ua/2009/12/02/why-you-write-blog/">«ведете свій блог? а навіщо?»</a></i> — питає в мене (власне, в кожного блогера) ярослав федорак (aka jarofed), і пояснює: <i>«вміння чітко визначити свої цілі […] визначає якість самого життя»</i>.<br /><br />далі йде повторення типової лекції про магічний ефект свідомого управління власним життям через цілі, приорітети, задачі — і екстраполяція на блогування зокрема. тобто вмієш визначати цілі — майстер, не вмієш — парканний муляр.<br /><br />ще когось не нудить від ужиткових адаптацій банальних навичок менеджменту? <a href="http://en.wikipedia.org/wiki/Neuro-linguistic_programming">нлп</a>? <a href="http://en.wikipedia.org/wiki/Getting_Things_Done">gtd</a>? <a href="http://en.wikipedia.org/wiki/Lifehacking">лайфхакінгу</a>, врешті-решт?<br /><br /><br /><a name='more'></a>я міг би сказати, що життєвий менеджмент узагалі, і <i>gtd</i> (як хороший взірець справді ужиткової (рос. <i>прикладной</i>) техніки) зокрема, має і противників, котрі не бажають перетворювати <i>усе</i> своє життя на продовження офісної гарячки, не бажають виписувать цілі у молескіні, досягати їх і формувати нові.<br /><br /><span id="fullpost">міг би просто проігнорувати.<br /><br />міг би — але замість того просто процитую взірець відповіді, який став класикою. сюрприз:<br /></span><br /><blockquote><span id="fullpost"><b>цитата.</b> <i>все-таки жизнь — удивительная штука: она полна неожиданностей, и это — прекрасно. разве может быть запрограммированное, ожидаемое, запланированное счастье? неа. как скучно мы живем! в нас пропал дух авантюризма, мы перестали лазить в окна к любимым женщинам, мы перестали делать большие хорошие глупости.</i> (с) к/ф «іронія долі»</span></blockquote><span id="fullpost">уявляєте собі ціль в нотатнику: зробити сьогодні велику, але красиву і романтичну дурницю. а що? надійний шлях до запрограмованого щастя, йопта.<br /><br />тепер до блогів.<br /><br />маленькі діти, чесне слово. нам сказали, що <a href="http://www.tivasyk.info/2009/03/blog-post_20.html">паперова преса помирає</a> — і ми <a href="http://www.tivasyk.info/2009/03/blog-post_26.html">робимо висновок</a>: ось він, зоряний час блогера! залишилося тільки правильно підійти до справи: вивчити кілька розумних слів (<i>seo</i>, <i>хостінг</i> тощо) і… впорядкувати свої сусилля, поставити на конвейєр, зформувати ціль!<br /><br />чимось це нагадує мені дитяче захоплення ігровими змаганнями і мрії багатьох підлітків заробляти гроші, граючи в <i>quake</i>, <i>counter strike</i> чи <i>starcraft</i>. але чемпіон — не той, хто дуже добре грає, а той, кому пощастило опинитися на першому місці. геній — не той, хто дуже талановитий, а той, кому пощастило виявитися кращим за всіх. політик — це не той хто дуже розумний… ну, ви зрозуміли. про зірок попсового тб я взагалі мовчу.<br /><br />вловлюєте суть? можна створити мільйой справді хороших блогів — і тільки обмежена кількість будуть на вершині рейтингів. просто в силу визначення рейтингу як такого: місце на вершині рівно одне.<br /><br />і тут вже як з релігією: це не вибір, не свідомий акт надання сенсу життю. <b>неможливо повірити — а тільки вірити чи ні</b>.<br /><br />якщо азарт боротьби — в крові, якщо мета — стати першим, кращим, найвідомішим — тоді в тебе вже є і ціль, і розуміння того, що треба робити, і потрібні лише наснага і наполегливість. ще один допис на тему менеджменту нічого не змінить, нікому не дасть фору: <b>успішні бізнесмени не витрачають час на тренінги</b> =)<br /><br />але це (майже) ніяк не стосується блогування.<br /><br />тому що блог — це щоденник. а хороший блог — це просто хороший щоденник, з душею. де все вдало зійшлося докупи: непідробна захопленість автора темою (або собою, що не рідко буває, і навіть іноді викликає інтерес мас), талант писати так, щоби хотілося читати, доречне оформлення (як правило не власного виробництва), вдячна (або невдячка, але дуже активна) аудиторія… і вчасність.<br /><br />а ще — беззастережна самовідданість самому процесу =)  ще одна цитата з відомого к/ф: <i>«я дерусь просто потому что дерусь»</i> (с) три мушкетери і д'артаньян.<br /><br />і не треба гнатися за рейтингами в такім випадку. ти або отримуєш задоволення від процесу — або дивись вище про бізнесменів, і тоді може краще взятися за виробництво візитівок, переклади, копірайтинг чи ще якийсь варіант для власного маленького бізнесу.<br /><br /><b>p.s.</b> в моїй стрічці для періодичного читання — 60 з гаком блогів, переважна більшість котрих — просто персональні щоденники українців та українок. і саме їх я читаю з найбільшим інтересом.</span>