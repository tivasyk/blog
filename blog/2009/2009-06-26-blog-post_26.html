---
layout: post
title: евріка! я все зрозумів... про нас і про них
date: '2009-06-26T11:29:00.004+03:00'
author: tivasyk
tags:
- думки
- книги
- робота
modified_time: '2010-08-04T12:33:02.903+03:00'
thumbnail: http://2.bp.blogspot.com/_wFmUV6FUCKU/SkR7gvXl12I/AAAAAAAAFNU/8xp3DQvDSHk/s72-c/IdeaLightBulb.gif
blogger_id: tag:blogger.com,1999:blog-1498862426470895405.post-8878071178303473909
blogger_orig_url: http://www.tivasyk.info/2009/06/blog-post_26.html
---

<div class="separator" style="clear: both; text-align: center;"><a href="http://2.bp.blogspot.com/_wFmUV6FUCKU/SkR7gvXl12I/AAAAAAAAFNU/8xp3DQvDSHk/s1600-h/IdeaLightBulb.gif" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://2.bp.blogspot.com/_wFmUV6FUCKU/SkR7gvXl12I/AAAAAAAAFNU/8xp3DQvDSHk/s200/IdeaLightBulb.gif" /></a></div>читаючи чергову (майже нерелевантну до суті того, що маю сказати) <a href="http://www.designcommission.com/blog/the-dangers-of-sampling/">статтю англійською</a>, я раптом усвідомив те, що віддавна не спромігся був зформулювати для себе... одна ключова відмінність між освітою в пост-радянському просторі та в європі/сша. вона також дуже помітна в тому, як пишуть науково-популярні книжки — і, зрештою, як вибудовано роботу офісу у нас і «там».<br /><blockquote><b>суть:</b> «ми» кожен крок перетворюємо на подвиг, звитягу. «вони» сповідують філософію одкровенності банального. і те, і інше — смішне, коли доведене до абсурду. </blockquote>спробую трохи докладніше.<br /><br /><b><a name='more'></a>навчання</b>: головним чином мова про виші. в нас вивчають науку «аврально»: нема коли гаяти час на банальності! науку відкусюють прямо з окрайця, чималими шматками і заштовхують в себе (або в студентів) майже силоміць. хто не подужав — на все добре, а хто проковтнув — переходить на інший рівень зі ще більшими шматками. і так поки не здасться, не заспокоїться: тоді звитяжництво (і наука) закінчується — в «теплій» фірмочці якимось менеджером, у власному бізнесі, за кордоном викладачем у якомусь престижному виші, а то й сторожем на складі.<br /><br />в них науку взагалі не вивчають, длубаючись у елементарних поняттях, подаючи банальні істини за справжні одкровення. длубаються там доволі довго, ретельно, з усвідомленням значущості процесу і свого тріумфу над тайнами природи. закінчуєтсья це працевлаштуванням за спеціальністю, яке було б неможливе без вищої освіти — неможливе не через брак знань, а просто згідно закону, який дозволяє роботодавцеві просто відкидати резюме претендентів без галочки «освіта за спеціальністю».<br /><br /><b>робота</b>: мова переважно про середній та великий офіс. в нас влаштуватися на роботу можна (переважно так і відбувається) не за спеціальністю. часто — досвід? реальні досягнення — сам факт наявності або статусу диплому взагалі не має значення. але коли вже працюєш — мусиш швидко опанувати тонкощі своєї галузі й бути максимально універсальним, бо й тут хіба не кожна задача — новий подвиг, котрий вимагає від людини значно більше ерудиції, ніж просто робота в рамках будь-якої спеціальності.<br /><br />в них? якщо отримав роботу в офісі — живеш як в бога за пазухою. все, практично все визначається законом, посадовою інструкцією чи якимось іншим папірцем. починаючи від переліку обов'язків, які — а як інакше їх визначити на папері?! — розбиті на кілька елементарних, банальних пунктів.<br /><br /><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/SkSGT1vT1QI/AAAAAAAAFNc/IqghIOS0ud4/s1600-h/penis_cut.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://1.bp.blogspot.com/_wFmUV6FUCKU/SkSGT1vT1QI/AAAAAAAAFNc/IqghIOS0ud4/s200/penis_cut.jpg" /></a></div><b>книжки</b>: мова про науково-популярні твори, а також про різноманітні порадники. у нас: традиційно довідник, або монографія, з купою чітких визначень. книжка без формули — як таке можливо? не приведи господи автора матимуть за неуча! творів на кшалт <i>«програмування на c# за 10 годин»</i>, <i>«як заарканити жениха: 3 кроки, і ти одружена»</i> або <i>«ілюстрована енциклопедія сексу: спробуй все за одну ніч»</i> в нашій філософії не могло народитися в принципі, зате всіляких брошюрок типу <i>«психологія подружнього життя»</i> чи <i>«секс і сім'я. посібник для молодят»</i> зі схематичним зображенням будови статевих органів у розрізі — понаписувано безліч.<br /><br />у них? та чому ж лише у них — сьогодні вже й у нас: усі тони нової науково-популярної літератури російською мовою — або перекладено, або понаписувано вже вітчизняними (точніше російськими) авторами, котрі навчилися писати «як у них»: швидко, багато, за гроші. особливість таких книжок: одну-дві банальних істини розмазано на триста сторінок, додано гучний заголовок для домогосподарок — і на прес!<br /><br />власне, от і все. теж банально, а ще й суб'єктивно. але для чого ж іще блоги? =)