---
layout: post
title: київ — лондон — київ
date: '2009-01-19T15:44:00.050+02:00'
author: tivasyk
tags:
- оновлене
- мандри
modified_time: '2010-04-28T15:32:13.086+03:00'
thumbnail: http://3.bp.blogspot.com/_wFmUV6FUCKU/SXSF_NwUmSI/AAAAAAAADnk/Rj1_zz0yydI/s72-c/020.jpg
blogger_id: tag:blogger.com,1999:blog-1498862426470895405.post-6840618475251923317
blogger_orig_url: http://www.tivasyk.info/2009/01/blog-post_8435.html
---

<a href="http://3.bp.blogspot.com/_wFmUV6FUCKU/SXSF_NwUmSI/AAAAAAAADnk/Rj1_zz0yydI/s1600-h/020.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://3.bp.blogspot.com/_wFmUV6FUCKU/SXSF_NwUmSI/AAAAAAAADnk/Rj1_zz0yydI/s200/020.jpg" /></a>маю трохи натхнення розповісти про мандрівку. отже, днями довелося побувать у <a href="http://en.wikipedia.org/wiki/London">лондоні</a>. фактично лише один день, і той був майже повністю присвячений робочій конференції, тож міста я й не бачив, хіба що з вінка таксі дорогою з аеропорту та назад, чи коли їхали автобусом з готелю до місця проведення конференції, а тоді знову назад...<br /><br />про ті враження, що все ж таки залишилися зі мною, коротенько позвітую. уривками.<br /><br /><b>аеропорт</b>. прибуваючи до <a href="http://en.wikipedia.org/wiki/London_Gatwick_Airport">гатвіка</a> — та й будь-якого іншого великого аеропорту, я думаю — ще не зустрічаєшся зі справжніми його розмірами; адже як правило шлях від терміналу прибуття до виходу в місто доволі короткий. але навіть тут контраст із борисполем разючий. найперше, що впадає нам (я їздив з трьома колегами) у вічі — чималий магазин <i>simply food</i> (англ. просто їжа). дуже актуально після перельоту, навіть попри те, що в літаку українських міжнародних авіаліній нас погодували дещо краще, ніж на рейсах до москви (хто літав — зрозуміє).<br /><br /><a name='more'></a><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/SXSF6uxIiyI/AAAAAAAADnc/sjI2NiqhHWQ/s1600-h/017.jpg" imageanchor="1" style="margin-left: 5px; margin-right: 5px;"><img border="0" src="http://1.bp.blogspot.com/_wFmUV6FUCKU/SXSF6uxIiyI/AAAAAAAADnc/sjI2NiqhHWQ/s200/017.jpg" /></a><a href="http://4.bp.blogspot.com/_wFmUV6FUCKU/SXSGCFwdTSI/AAAAAAAADns/pXfv_APD91k/s1600-h/025.jpg" imageanchor="1" style="margin-left: 5px; margin-right: 5px;"><img border="0" src="http://4.bp.blogspot.com/_wFmUV6FUCKU/SXSGCFwdTSI/AAAAAAAADns/pXfv_APD91k/s200/025.jpg" /></a><a href="http://3.bp.blogspot.com/_wFmUV6FUCKU/SXSGNp5ifyI/AAAAAAAADn0/FrkK8nOeV3o/s1600-h/032.jpg" imageanchor="1" style="margin-left: 5px; margin-right: 5px;"><img border="0" src="http://3.bp.blogspot.com/_wFmUV6FUCKU/SXSGNp5ifyI/AAAAAAAADn0/FrkK8nOeV3o/s200/032.jpg" /></a></div><br /><b>таксі до міста</b>. лівосторонній рух — це... шок. інакше не передаш цієї емоції. не-водієві, мабуть, байдуже: подивувався трохи і дивиться у вікно. я ж постійно був у стані легкого стресу: годі очей відірвати від дороги, і постійні сюрпризи. я б не ризикнув їхать до великобританії своєю автівкою чи тим більше орендувати там «правостороннє кермо». сама дорога — майже бездоганно рівненька, але смуги помітно вужчі за наші, їздити трохи складніше. ну, наша бориспільська траса не гірша, але... у самому лондоні якість покриття така сама, якщо не краща. жодної вибоїни я так і не відчув, навіть не побачив.<br /><br /><b>вулиці міста</b>. майже нічого не бачив, тільки «двоповерховий лондон» (ряди більш-менш охайних будиночків зрослися між собою вздовж вулиці) і центр (вузенькі вулиці, затиснені між три-чотири-п'ятиповерховими будівлями переважно старої архітектури). все дуже охайне: розмітка на асфальті, написи «поглянь наліво» на пішоходних переходах там, де односторонній рух змушує англійців пильнувати незвичну сторону, вуличні знаки з підсвіткою, огорожки всюди... ну, європа, цивілізація, що сказати.<br /><br /><b>готель</b>. ну, готель як готель, <a href="http://www.thistle.com/hotels/marble-arch/">thistle marble arch</a> в центрі. мабуть, чотири зірки, хоча нам довелося жити в тризіркових номерах. у львові свого часу мені довелося зупинятися у <a href="http://wienhotel.lviv.ua/ind1.htm">«відні»</a> (щоправда, він малесенький порівняно з marble arch, але я про рівень і стан номеру, а не про сам готель), у берліні — в <a href="http://www.deraghotels.de/en/KL.htm">konigin luise</a>... і всюди можна жити =) все-таки стандарти є стандарти.<br /><br /><b>расова та національна мішанина</b>. в таксі, в готелі, в аеропорту, на стадіоні уемблі — велика кількість персоналу не європеїдної раси, а якщо «білі» — то явно різних національностей/типажів; для нас це незвично. одним негром чи китайцем вже нікого не здивуєш, але там вони кругом.<br /><br /><b>погода</b>. гхм... прилетіли 16-го — було сухо. наступного дня поки їхали з готелю до стадіону уемблі — вперіщив дощ, доїхали — нема =/ пізніше, вже ввечері, всі гості конференції вечеряли у <a href="http://en.wikipedia.org/wiki/Royal_Horticultural_Society">horticultural hall</a>'і — ще злива. коли виходили до автобусів, вщухло, але поки їхали до готелю — знову полило, і то серйозно так! поки доїхали до готелю (30 хвилин) — трохи перестало... наступного ранку їхали в аеропорт — вже сухо і сонце шпарить. повний єралаш у них там з погодою, як не крути.<br /><br /><b>ще раз таксі</b>. в аеропорт нас віз якийсь на вигляд індієць на мерседесі з «автоматом»... не знаю, чи то таксист нещодавно пересів на автомат, чи з машинкою було щось негаразд, але всю дорогу до гатвіка (година з гаком) машинку легенько, лечь відчутно посмикувало вперед-назад... легенько то легенько, але врешті-решт страшенно роздратувало нас усіх чотирьох: ще б трохи, і матюкнули б того індійця відбірним російським... витерпіли.<br /><br /><b>аеропорт і стодола</b>. от на вильоті насправді можна оцінити масштаби. аеропорт величезний. після такого кілька сарайчиків і пустир за містом називати гордо центральним повітряним вокзалом країни (це я про бориспіль) — язик не повертається. термінал b? стодола, вибачайте.<br /><br /><span style="font-weight: bold;">обличчя</span>. поки сидів у гатвіку, чекаючи рейса — придивлявся до людей. дійшов висновку, що іноземці переважно негарні. ну, чоловіки ще нехай, але жінки і дівчата переважно якісь некрасиві, а часто ще відверто великі (м'яко кажучи). обличчя може бути худе, як у в'язня концтабору — а стегна як у... ладно, самі фантазуйте. ну, думаю, хочу вже додому, там хоч обличчя рідні, гарні. прилетів, і що? найперше тебе зустрічає якийсь дуже «митного» (відгодованого) вигляду митнику кабінці, а згодом — якісь перекособочені, «не спотворені інтелектом» морди усіх отих таксистів... момент істини.<br /><br /><b>погода в києві</b>. прилетіли — а тут сніг, добрих 15 хвилин машинку чистив, щоби виїхать з парковки у борисполі. а сніг йде, і то густий! дорога до києва і вулиці — можна на санях кататися, і за будь-якого перестроювання машинка, байдуже що передній привід, ковзає як корова на льоді. прилетіли по четвертій, виїхали десь о п'ятій — поки розвіз колег по домівках, пройшло дві з половиною години! і то в неділю, коли дороги ще порівняно вільні.ну, зате додому дістався хоч і пізно, але без пригод.<br /><br />отака коротка мандрівка до лондона.