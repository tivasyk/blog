---
layout: post
title: обмеження спонукають до пошуку нестандартних рішень
date: '2009-10-10T20:38:00.002+03:00'
author: tivasyk
tags:
- комп'ютери
modified_time: '2009-10-10T22:46:24.491+03:00'
thumbnail: http://4.bp.blogspot.com/_wFmUV6FUCKU/StDGoExZ-2I/AAAAAAAAGLo/BgOGDixGwFs/s72-c/ZXSpectrum48k.jpg
blogger_id: tag:blogger.com,1999:blog-1498862426470895405.post-6503767839611703200
blogger_orig_url: http://www.tivasyk.info/2009/10/blog-post_10.html
---

<div class="separator" style="clear: both; text-align: center;"><a href="http://4.bp.blogspot.com/_wFmUV6FUCKU/StDGoExZ-2I/AAAAAAAAGLo/BgOGDixGwFs/s1600-h/ZXSpectrum48k.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://4.bp.blogspot.com/_wFmUV6FUCKU/StDGoExZ-2I/AAAAAAAAGLo/BgOGDixGwFs/s200/ZXSpectrum48k.jpg" /></a></div>одного разу, колись давно-давно, коли дерева були великими… завели ми з одним товаришем мову про програмування комп’ютерних ігор.<br /><br />важливо відзначити, що популярними на наших теренах в ті часи комп’ютерами були <a href="http://ru.wikipedia.org/wiki/%D0%9F%D0%BE%D0%B8%D1%81%D0%BA_%28%D0%BA%D0%BE%D0%BC%D0%BF%D1%8C%D1%8E%D1%82%D0%B5%D1%80%29">«пошуки»</a> та клони <a href="http://uk.wikipedia.org/wiki/ZX_Spectrum#ZX_Spectrum">zx spectrum</a>... найпопулярніша модель електронмашевських «пошуків», що копіювали легендарні ibm pc/xt, оснашувалась 512 кб оперативної пам’яті, а найпопулярніші клони sinclair’івської персоналки мали зазвичай <strike>64 кб</strike> 48 кб пам’яті. при цьому ― і це важливо! ― саме «слабший» zx spectrum був еталоном ігрового комп’ютера, в силу ряду причин.<br /><br /><span id="fullpost">так от, цей товариш свого часу дав мені хороший урок, сказавши одну лишень річ: <i>мовляв, програмувати для «пошуків» не так вже й важко, враховуючи можливості більш потужної платформи, а от спробуй написати щось для спектрума, коли в твоєму розпорядженні лише 64 кб?! тут доводиться щоразу винаходити велосипед: наприклад, використовувати відеопам’ять для зберігання данних, ефективно пакувати зображення та рівні тощо...</i><br /><br />згадати все це мене змусив коментар юри новоставського <a href="http://www.tivasyk.info/2009/10/blog-post_865.html?showComment=1255155827275#c9160584015289484705">щодо кросплатформеності багатьох twitter-клієнтів</a>, написаних буцімто для air, а також зростання популярності програмної платформи .net та її <a href="http://www.tivasyk.info/2009/07/linux-mint-mono.html">клона mono</a>. програмування давно перестало бути мистецтвом, перетворилося на ремесло, доволі стандартизовану (а отже легко відтворювану) технологію, і це добре! бо це і самі програми від витворів мистецтва (з відповідною ціною) переводить в розряд масового, ба навіть побічного продукту цивілізації.<br /><br />але інколи варто пригадувати, що саме обмеження, технологічні бар’єри завжди найсильніше спонукали інженерів до пошуку нових, нестандартних, оригінальних рішень.</span>