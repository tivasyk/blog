---
layout: post
title: екскурсія до житомира, підготовка до пологів
date: '2009-04-21T10:58:00.007+03:00'
author: tivasyk
tags:
- мандри
- позитив
- діти
modified_time: '2010-02-18T14:56:54.964+02:00'
thumbnail: http://4.bp.blogspot.com/_wFmUV6FUCKU/Se1mw2Wlp-I/AAAAAAAAEbw/A8KLZT-DHY4/s72-c/zhytomyr_map.jpg
blogger_id: tag:blogger.com,1999:blog-1498862426470895405.post-3333445722068982695
blogger_orig_url: http://www.tivasyk.info/2009/04/blog-post_21.html
---

<a href="http://4.bp.blogspot.com/_wFmUV6FUCKU/Se1mw2Wlp-I/AAAAAAAAEbw/A8KLZT-DHY4/s1600-h/zhytomyr_map.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://4.bp.blogspot.com/_wFmUV6FUCKU/Se1mw2Wlp-I/AAAAAAAAEbw/A8KLZT-DHY4/s200/zhytomyr_map.jpg" /></a>у п'ятницю брав відгул на роботі — їздили з миленькою до житомира, — тож разом з пост-великоднім понеділком докупи склалося аж чотири вихідніх: сьогодні повернувся до офісу з такими враженнями, наче щонайменше місяць відпочивав десь на якомусь курорті =)<br /><br />про житомир. їздили на екскурсію до <a href="http://www.maternity.zhitomir.net/?lang=ua">житомирського пологового будинку</a> (обласний центр охорони здоров’я матері і дитини) в рамках підготовки до чергової <a href="http://www.tivasyk.info/2008/11/blog-post_21.html">визначної події</a> в сімейному житті.<br /><br />чому не київ — хіба тут не вистачає подібних закладів? все просто: попередні наші пологи (в першому київському), хоч і цілком успішні, все-таки залишили в миленької емоційний негатив, головним чином через бездушність, інколи навіть хамство молодшого медперсоналу — та й взагалі ставлення до жінок почасти нагадує фабричний конвейер. цікаво, що наше бажання зробити процес більш природнім та відповідна попередня домовленість із лікарем нічого насправді не змінили.<br /><br /><br /><a name='more'></a>про житомирський пологовий будинок в тенетах написано багато відгуків, переважно від киян, котрі їздять туди народжувать —  ісхоже, що їздять масово. вирішили поїхати, познайомитися з персоналом та переконатися на власні очі, що так справді так добре, як пишуть. прийом таких «єкскурсантів» здійснюється лише в робочі дні з 10:00 до 13:00, тому й довелося вирватися у п'ятницю.<br /><br /><a href="http://1.bp.blogspot.com/_wFmUV6FUCKU/Se3Xap3n6BI/AAAAAAAAEcE/q1Zjoeg0RPs/s1600-h/Photo_112.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://1.bp.blogspot.com/_wFmUV6FUCKU/Se3Xap3n6BI/AAAAAAAAEcE/q1Zjoeg0RPs/s200/Photo_112.jpg" /></a>про дорогу з києва на житомир <a href="http://www.tivasyk.info/2009/04/blog-post.html">я вже писав</a>, а цього разу було ще цікавіше, бо виїхали ми вже десь по десятій ранку, і в будній день: автівок мало, дорога непогана, погода сонячна й тепла, та й відстань (120 км) якраз така, що не встигаєш змучитися за кермом. коротше кажучи, я по-справжньому насолоджувався дорогою туди й назад (півтори години в одну сторону без порушення швидкісного режиму і з однією 5-хвилинною зупинкою).<br /><br />сам житомирський охмадит знаходиться на сабурова — довелося проїхати майже через все місто, а воно не таке вже й маленьке, як може видатися киянинові =) їхати доволі просто: майже одразу після в'їзду до житомира проїжджаємо залізничний міст і перед автовокзалом (його видно по праву сторону київської вулиці) направо — далі однією вулицею (вона перейде у проспект миру), нікуди не звертаючи, аж до мосту через кам'янку, і за ним перший лівий поворот — вул. сабурова, і здалеку видно оїхмадит (смугаста жовто-коричнева будівля по лівій стороні проспекту). на мапу таки <a href="http://wikimapia.org/#lat=50.281843&amp;lon=28.610196&amp;z=15&amp;l=37&amp;m=a&amp;v=2">варто глянути</a> попередньо =)<br /><br />ми приїхали за попередньою телефонною домовленістю, але без якихось знайомств і «блатів» — нам приділив 5 хвилин <a href="http://www.maternity.zhitomir.net/?lang=ua&amp;pg=personal">головний лікар</a>, а коли ми попрощалися, в приймальні чекала старший акушер, котра зробила для нас справжню екскурсію пологовим відділенням, показала палати і пологові кімнати, докладно розповіла про умови і відповіла на запитання. саме цей цивілізований підхід в першу чергу — а не майже взірцевий стан і вмеблювання палат, — вразив мене найбільше: разючий контраст зі знайомими з дитинства лікарнями та поліклініками, навіть столичними.<br /><br />миленьку, звісно, дуже цікавив підхід до власне пологів: після народження перчика їй довелося бути в гостях у швеції, і то втрапити якраз в той час, коли припав термін народження доці у сім'ї друзів, тож довідалася чимало цікавого про те, як приймають породіль у шведських пологових будинках. повернулася з наміром народжувати наступне малятко якомога природніше і у більш цивілізованих умовах, ніж зазвичай це робиться на наших диких (таки просто диких) теренах.<br /><br />і в цім сенсі житомир порадував: якщо нема якихось ускладнень чи патологій, обіцяють природні роди, участь татка вітають (хоча це момент для багатьох спірний) тощо. в деталі не вдаватимуся — варто цікавитися самим, готуючись до події.<br /><br /><a href="http://2.bp.blogspot.com/_wFmUV6FUCKU/Se18i4ZrqHI/AAAAAAAAEb4/-XNwH4ILnK4/s1600-h/pologove2-7.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://2.bp.blogspot.com/_wFmUV6FUCKU/Se18i4ZrqHI/AAAAAAAAEb4/-XNwH4ILnK4/s200/pologove2-7.jpg" /></a>ще трошки позитиву для майбутніх мам? в житомирі вітають перебування татка разом з породілею в пологовому будинку: палати, котрі ми бачили («люкс», «напівлюкс»), спеціально пристосовані для проживання батька або якогось родича. частина палат («люкси») мають власний санвузол з душовою кабінкою. всюди, де були і що бачили — доволі охайно і приємно, з акуратним ремонтом не без претензій на префікс «євро-» =) шкода, світлин цього разу не маю, але <a href="http://www.maternity.zhitomir.net/?lang=ua&amp;pg=pologove2">дещо видно</a> на сайті житомирського охмадиту.<br /><br />звісно, послуги для киян платні (не знаю, як там з умовами для житомирчан), але мене дуже радує те, що мова про «винагороду» в конвертах навіть не ведеться: ціна офіційна. оцінка розміру — завжди дуже суб'єктивна річ, тож просто вкажу цифри: 4 тис. грн за розмішення в «люксі», 3 тис. грн — «напівлюкс», включно з проживанням родича, 4-разовим харчуванням для породілі, власне пологами тощо.<br /><br />отже, під час відвідин житомира ми принаймні отримали надію, що все буде так, як хочеться нам, а не огидний «совдепівський» конвейєр. залишається тільки дочекатися терміну (друга половина липня) — і їхати до житомира. принаймні ми вирішили, що народжуватимемо цього разу саме там, а не в києві.