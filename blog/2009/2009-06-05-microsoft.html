---
layout: post
title: 'в гостях у казки: говорить і показує microsoft'
date: '2009-06-05T13:08:00.002+03:00'
author: tivasyk
tags:
- комп'ютери
- windows
modified_time: '2012-08-21T17:53:02.723+03:00'
thumbnail: http://3.bp.blogspot.com/_wFmUV6FUCKU/SijROHaoOEI/AAAAAAAAE5E/CvMgnKKFibY/s72-c/shastitko_microsoft.jpg
blogger_id: tag:blogger.com,1999:blog-1498862426470895405.post-1651947655289748493
blogger_orig_url: http://www.tivasyk.info/2009/06/microsoft.html
---

<a href="http://3.bp.blogspot.com/_wFmUV6FUCKU/SijROHaoOEI/AAAAAAAAE5E/CvMgnKKFibY/s1600-h/shastitko_microsoft.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://3.bp.blogspot.com/_wFmUV6FUCKU/SijROHaoOEI/AAAAAAAAE5E/CvMgnKKFibY/s200/shastitko_microsoft.jpg" /></a>в понеділок <a href="http://www.tivasyk.info/2009/05/microsoft.html">не полінувався</a> й побував на презентації реліз-кандидата windows 7 <a href="http://maps.google.com/?ie=UTF8&amp;ll=50.439031,30.498616&amp;spn=0.003321,0.009817&amp;t=h&amp;z=17">у київському офісі microsoft</a>. не скажу, що було дуже цікаво: з чотирьох презентаторів цікаво було спостерігати хіба що за виступом <a href="http://ko-online.com.ua/user/144">ігора шастітко</a> (експерт з технологій microsoft) — та й то увагу привабив не стільки матеріал презентації, скільки активна манера ігора (<a href="http://iwalker.spaces.live.com/?_c11_BlogPart_BlogPart=blogview&amp;_c=BlogPart&amp;partqs=cat%3dGadgets">гаджетоман!</a>) у спілкуванні з аудиторією.<br /><br />трохи дивним видалося мені формування цієї аудиторії: за форматом подія мала бути адресована журналістам, проте в перелік втрапив я і ще чотири чи п'ять блогерів, котрі до професійної журналістики ніяк не стосуються. і навіть так зібралося не більше 15-20 учасників. небагато: мабуть, <a href="http://www.tivasyk.info/2009/04/blog-post_06.html">криза вплинула</a> =)<br /><br /><a name='more'></a>про «сіль» презентації не писатиму: знайдуться люди, котрі напишуть і про сам івент, і про поточний реліз windows 7. ба вже знайшлися: як виявилося, <a href="http://fireon.org.ua/technologies/test-drajv-windows-7-u-microsoft.html">сашко семенюта був на презентації</a> і вже позвітував. сподіваюся, він не полінується ще й встановити і потестувати реліз-кандидата: microsoft роздав учасникам диски з інсталяцією, якою можна користуватися до липня наступного року.<br /><br />напишу про те, що є для мене важливим, і про що чомусь ніхто не поспішає розказувати. про локалізацію.<br /><br />колись тарас олійник з itc залишив у своєму блозі невинний на перший погляд допис <a href="http://ko-online.com.ua/node/34073">про апостроф, якого немає в українській клавіатурній розкладці windows xp</a>... і започаткував <a href="http://ko-online.com.ua/node/34073#comments">суперечку в коментарях</a> щодо української локалізації для xp, котра наче й <a href="http://ko-online.com.ua/comment/show/4596">існує в природі</a>, але яку більшість коментаторів ніколи на власні очі не бачили. адже всі комп'ютери і ноутбуки, що постачаються в україну з передвстановленими ос від microsoft (за винятком, можливо, якихось спеціальних партій під тендери держорганів?) мають російську локалізацію. звісно, це не проблема microsoft — локалізацію замовляють дистриб'ютори, — від microsoft лише потрібен вчасно доступний український <a href="http://en.wikipedia.org/wiki/Language_Interface_Pack">language interface pack</a> (часто називають просто <i>ліп</i>'ом).<br /><blockquote><b>для довідки.</b><br />дата релізу windows xp для виробників: 24 серпня <b>2001</b><br />дата релізу windows xp «в коробці»: 25 жовтня <b>2001</b><br />дата релізу <a href="http://www.microsoft.com/downloads/details.aspx?FamilyID=0db2e8f9-79c4-4625-a07a-0cc1b341be7c&amp;DisplayLang=en">українського lip для windows xp</a>: 3 жовтня <b>2005</b></blockquote><br />щодо дати випуску української локалізації для windows — <i>ліп</i> обіцяють зробити доступним одразу після офіційного релізу windows 7 наприкінці поточного року.<br /><br />але доступним кому і за які гроші?<br /><br />отже, питання до юрія передрія (менеджер з продуктового маркетингу microsoft в україні) було просте: <i>чи буде українська локалізація для windows 7 доступна користувачам і на яких умовах?</i><br /><br />і як найчастіше це буває, справді цікавими є не рекламні презентації, а дрібненькі деталі. особливо <a href="http://www.tivasyk.info/2008/02/blog-post_26.html">у випадку з microsoft</a>. користувачі windows 7 ultimate отримають локалізацію в комплекті з операційною системою. але ж переважна більшість пк і ноутбуків комплектуються значно дешевшою версією home basic? а вона буде без language pack'а, лише з фабричною локалізацією. пам'ятаємо, що для україни це російська локалізація, а якщо покупець такого ноутбука захоче український інтерфейс — отримає його <b>за додаткову плату</b>.<br /><br /><b>p.s.</b> ще одна цікавинка, про яку навряд чи багато блогерів напишуть: microsoft вчиться продавати нову операційну систему… ще задовго до релізу! схема проста: купуючи новий пк з передвстановленою windows vista, покупець може додатково придбати купон на апгрейд до  windows 7. і коли система буде доступною — завантажити поновлення з тенет. красота: «гражданє, пріобрєтайтє білєти государствєнного займа» =) і кредитуйте microsoft.