---
layout: post
title: про кіно, критику і суб'єктивні враження
date: '2009-12-29T13:50:00.004+02:00'
author: tivasyk
tags:
- думки
- кіно
modified_time: '2010-02-22T13:55:21.576+02:00'
blogger_id: tag:blogger.com,1999:blog-1498862426470895405.post-4103484189705493922
blogger_orig_url: http://www.tivasyk.info/2009/12/blog-post_6276.html
---

колекціонуючи <a href="http://www.tivasyk.info/2009/12/blog-post_25.html">відгуки українських блогерів</a> про камеронівський <a href="http://www.tivasyk.info/2009/12/blog-post_23.html">«аватар»</a>, я помітив, що <b>негативні відгуки</b> — їх менше, але вони є, і часто доволі еспресивні, — головним чином концентруються на тім, що <a href="http://4ornobile.livejournal.com/119744.html">«сюжет — гімно»</a>.<br /><br />мені це видалося цікавим і змусило задуматися… <br /><br /><h3>чому і як я пишу про кіно</h3>днями я <a href="http://www.tivasyk.info/2009/12/blog-post_28.html">переглянув х/ф «пандорум»</a>, прочитавши попередньо <a href="http://door-into-cinema.blogspot.com/2009/12/blog-post_21.html">панегірик цінителя</a> в його кіноблозі: оцінка 9/10 — незвично висока, за моїми враженнями його треба дуже чимось здивувати, щоби відхилити від стандартних 5-7/10 в ту чи іншу сторону =)<br /><br />виявилося, що ми дуже <b>по-різному оцінюємо</b> «пандорум»: цінителеві, як видно, фільм сподобався, а я лишився розчарований. ми <a href="http://www.tivasyk.info/2009/12/blog-post_28.html#comments">обмінялися кількома коментарями</a>, і справа могла б дійти до детального розбору режисерської роботи на гвинтики для скрупульозного вивчення… але&nbsp;<a href="http://www.tivasyk.info/2009/12/blog-post_28.html?showComment=1262031294525#c3091269184184440916">вчасно зупинилися</a>.<br /><br /><span id="fullpost"><a name='more'></a>і це добре. тому що я не є ученим критиком, і мої розмірковування щодо художньої цінності того чи іншого фільму були б принаймні смішними, дилетантськими… стривай, але ж я пишу про кіно, котре переглядаю? наразі блог налічує десь <a href="http://www.tivasyk.info/search/label/%D0%BA%D1%96%D0%BD%D0%BE">23 рецензії</a> та ще кілька невеликих дописів на дотичні теми. вони — не смішні?<br /><br />ну от, я доходжу мети цього допису: розповісти, <b>чому і як я пишу про кіно</b>, а також кому і як варто це читати.<br /><br /></span><br /><h3><span id="fullpost">кесарю — кесареве…</span></h3><span id="fullpost">кінокритик — це професіонал, що має непросту задачу: переглянути кіно (можливо кілька разів), після цього спробувати абстрагуватися від власних емоцій, розібрати художній твір на складові — сюжет, камера, акторська гра, звук тощо, — проаналізувати кожну з них, і підготувати об'єктивний звіт, який (в ідеалі) дозволить іншим професіоналам — режисерам? акторам? — вчитися на своїх і чужих помилках, вдосконалювати свій продукт.<br /><br />звіт кінокритика призначений для професіоналів, але читають його всі. і в результаті — кінокритика не любить ніхто: ні глядачі, ні режисер, ні актори. ні навіть інші критики, які хочуть бути більш критичними — щоби й собі стати в цент уваги =)<br /><br />ось чому я не заздрю кінокритикам — їм випала собача робота.<br /><br />тим часом кожен, хто дивиться кіно і має власну малесеньку трибуну (читай — блог), рано чи пізно береться критикувати тому що (<a href="http://www.tivasyk.info/2009/04/blog-post_30.html">цитую себе</a>) <i>огляд — це <b>демонстрація сили</b> (значущості) <b>через вторгнення </b>на чужі терени.</i> і, в принципі, це природньо.<br /><br />тільки у звичайного блогера є значна перевага над справжнім критиком — він може дозволити собі суб'єктивність.<br /><br /></span><br /><h3><span id="fullpost">інша точка зору</span></h3><span id="fullpost">а з точки зору глядача — що головне в художньому кінематографі? що робить фільм цікавим більшості глядачів? як в загальному оцінити — хороший фільм, чи не дуже, що повинно служити шкалою?<br /><br />емоція.<br /><br />що вона сильніша — то більш експресивно глядач відгукнеться про кіно після перегляду. і зовсім не обов'язково відгукнеться позитивно — але то вже нюанси. головне — кіно зачепило якісь там душевні струни.<br /><br />зрозуміло, що найбільш показовим, найемоційнішим буде перший перегляд. другий, третій, двадцятий («великого лебовськи» я переглядав ніяк не менше двадцяти разів) знижують емоційність і, можливо, наближають відгук до суб'єктивного звіту кінокритика =)<br /><br /></span><br /><h3><span id="fullpost">то як же сюжет?</span></h3><span id="fullpost">чекай, то як там з якістю? як же сюжет?<br /><br />а ніяк — відповім я. готовий битися об заклад, що можна зняти надзвичайно сильний, емоційно потужний фільм не то ще зі слабеньким сюжетом — але й (на перший погляд) <b>взагалі без сюжету</b>!<br /><br />приклад? «барака» (<a href="http://www.imdb.com/title/tt0103767/">baraka</a>, 1992). фільм, який колись давно-давно я випадково побачив по телебаченню — і просидів дві години, не відриваючи погляду від екрану! через роки я завантажив його з мережі, щоби знову переглянути — і знову був вражений. і, певно, не я один — рейтинг imdb <b>8,2/10</b> про щось має сказати.<br /><br />повернуся до «пандорума» з «аватаром». якщо хтось пише, що фільм поганий, не вартий перегляду, або ж просто нарікає на примітивний сюжет, слабеньких акторів, п'яного оператора — але <b>пише це експресивно</b> і на хвилі не менш еспресивних позитивних відгуків… зупиніться, не читайте — йдіть в кінотеатр і отримуйте свою порцію сильних емоцій.<br /><br />саме заради них роблять — і дивляться кіно.<br /><br /></span><br /><h3><span id="fullpost">емоції гарантую</span></h3><span id="fullpost">ну ось, знову вийшов довгий і складний допис — проти одного з основних правил свідомого блогерства =) втім, я закінчую.<br /><br />я пишу свої <a href="http://www.tivasyk.info/search/label/%D0%BA%D1%96%D0%BD%D0%BE">звіти про кіно</a> після перегляду — і саме після перегляду, як не дивно, їх варто читати. для того, щоби <b>подовжити власні приємні враження</b> — або ж разом зі мною розібратися, що не сподобалося і розчарувало.<br /><br />але якщо все-таки хочете вибрати, що подивитися… спершу перечитайте кілька рецензій, позитивних і не дуже, і визначте, чи в нас <b>хоча б трошки схожі смаки</b>. якщо схожі — сміливо можна дивитися все, що оцінено на 4/5 або 5/5: емоції гарантую =)</span>