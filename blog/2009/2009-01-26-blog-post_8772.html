---
layout: post
title: зак та мірі знімають все?
date: '2009-01-26T13:34:00.041+02:00'
author: tivasyk
tags:
- огляд
- оновлене
- кіно
modified_time: '2009-12-22T16:33:00.894+02:00'
thumbnail: http://1.bp.blogspot.com/_wFmUV6FUCKU/SX2hfqorRyI/AAAAAAAADo0/QzobeJTne30/s72-c/zack-miri-porno-poster.jpg
blogger_id: tag:blogger.com,1999:blog-1498862426470895405.post-733565770127699301
blogger_orig_url: http://www.tivasyk.info/2009/01/blog-post_8772.html
---

на вихідні — а точніше в неділю ввечері — подивився два фільми: «зак та мірі знімають порно» та <a href="http://tivasyk.blogspot.com/2009/01/blog-post_6599.html">«грім у тропіках»</a>. поділюся враженнями.<br /><br /><a href="http://1.bp.blogspot.com/_wFmUV6FUCKU/SX2hfqorRyI/AAAAAAAADo0/QzobeJTne30/s1600-h/zack-miri-porno-poster.jpg" imageanchor="1" style="clear: right; float: right; margin-bottom: 1em; margin-left: 1em;"><img src="http://1.bp.blogspot.com/_wFmUV6FUCKU/SX2hfqorRyI/AAAAAAAADo0/QzobeJTne30/s200/zack-miri-porno-poster.jpg" border="0" /></a>мила відмовилася від перегляду <a href="http://www.imdb.com/title/tt1007028/">«зак та міні знімають порно»</a> десь на середині, а я мусів дійти кінця, бо просто не люблю недочитаних книжок і недопереглянутого кіно — навіть якщо якість фекальна. рівень розчарування передам просто: розповім сюжет. вистачить одного абзацу.<br /><br />отже, живуть собі інфантильний зак та приваблива мірі. вони не подружжя, а давні друзі й однокласники, і за спільною угодою ліжко не ділять — лише живуть в одній квартирі, щоби заощадити. а заощаджувать таки доводиться, бо живуть вони явно за межею бідності, як її собі уявляють у сполучених штатах: себто, автівка іржава, квартира не двоповерхова і т.п. аж ось одного разу, якраз перед новорічними святами відключають їм врешті-решт і воду, і електрику: приїхали. якщо не погасити борги, можна опинитися на вулиці. несподівано популярність випадково знятого на мобілку двома підлітками відеоролику з напівоголеною мірі в інтернеті наштовхує пару на ідею зняти порнофільм — і, зрозуміло, заробити на цьому.<br /><br /><span id="fullpost"><a href="http://1.bp.blogspot.com/_wFmUV6FUCKU/SX2yFHSFmYI/AAAAAAAADo8/V9hoGEg4NKE/s1600-h/zack-miri-porno.jpg" imageanchor="1" style="clear: right; float: right; margin-bottom: 1em; margin-left: 1em;"><img src="http://1.bp.blogspot.com/_wFmUV6FUCKU/SX2yFHSFmYI/AAAAAAAADo8/V9hoGEg4NKE/s200/zack-miri-porno.jpg" border="0" /></a>ось, по суті, заготовка для романтичної історії, яку обов'язково мусить нести в маси будь-яка успішна голівудська комедія (пригадуємо <a href="http://tivasyk.blogspot.com/2008/10/blog-post_27.html">зохана</a> або <a href="http://tivasyk.blogspot.com/2008/09/27.html">27 суконь</a>). сама по собі романтична розв'язка доволі банальна: кохаючись перед камерою, зак та мірі роблять все не як для кіно, а по-справжньому, і, проживши разом хто зна скільки років, тільки зараз розуміють, що покохали одне одного.<br /><br />зрозуміло, що поєднання «комедія + секс» таке ж оригінальне і нове, як наскельні малюнки. і найчастіше приблизно настільки ж наповнене високим художнім змістом. втім, дві речі в цьому фільмі мені сподобалися:<br /><ul><li>мірі (<a href="http://www.imdb.com/name/nm0006969/">елізабет бенкс</a>) надзвичайно приваблива, навіть у такому кіно;</li><li>початок фільму (приблизно до фрагменту з панталонами, що випадково засвітилися на відео) — мені сподобався, зав'язка «тягнула» на значно краще кіно, по-моєму.<br /></li></ul>ще один плюс: український дубляж є, і хоч не вражає, зате й не розчаровує дуже сильно. <a href="http://www.imdb.com/title/tt1007028/">рейтинг фільму</a> на imdb.com — 7,5/10<br /><br />персональний рейтинг: <span style="font-weight:bold;">2/5</span><br /><br />інші українські огляди цього фільму:<br /><ul><li><a href="http://vj.net.ua/cinema/movies/1147">огляд і загалом позитивний відгук</a> на vj.net.ua<br /></li><li><a href="http://door-into-cinema.blogspot.com/2009/01/blog-post_10.html">більш зважений огляд</a> у блозі «двері в кіно»<br /></li></ul><b>p.s.</b> якщо хочеться «гарячого» видовища — краще й справді <a href="http://www.tivasyk.info/2009/03/blog-post_12.html">подивитися </a><a href="http://www.tivasyk.info/2009/03/blog-post_12.html">порно</a>, в чім проблема? а «зака й мірі» залишити студентам для сеансів сублімованої еротичної розрядки.<br /><br /><span style="font-weight: bold;">p.p.s.</span> ага, мало не забув... як приклад хорошого, приємного романтичного кіно з елементами еротики (трошечки) варто переглянути <a href="http://tivasyk.blogspot.com/2008/09/blog-post_23.html">«здачу»</a>.</span>