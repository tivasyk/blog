---
layout: post
title: 'віртуальна епідемія: на хвилях істерії (фінал)'
date: '2009-11-01T01:16:00.003+02:00'
author: tivasyk
tags:
- життя
- інтернет
- україна
modified_time: '2009-11-01T01:20:08.099+02:00'
thumbnail: http://1.bp.blogspot.com/_wFmUV6FUCKU/SuzFIb3RumI/AAAAAAAAGaM/KqrgLsj8USg/s72-c/panic_button.jpg
blogger_id: tag:blogger.com,1999:blog-1498862426470895405.post-7358632594597196600
blogger_orig_url: http://www.tivasyk.info/2009/11/2.html
---

(закінчення. <a href="http://www.tivasyk.info/2009/10/twitter-1.html">читайте початок</a>, <a href="http://www.tivasyk.info/2009/10/2.html">другу</a> та <a href="http://www.tivasyk.info/2009/10/3.html">третю частини</a>)<br /><br />...вже очевидно, що й цього разу політики оперативно зорієнтувалися й пробують використати ситуацію на свою користь. і зараз<b> буде багато спекуляцій щодо спланованості</b> епідемії… а проте мені здається, в нашому анархічному політикумі ніхто наразі вже не здатен ні на що розумніше і стратегічно красивіше за примітивні брудні артекгейти і педофільні скандали.<br /><br />ніхто нічого не планував: люди чекали чогось такого і самі з готовністю взяли участь в роздмухуванні віртуальної епідемії.<br /><br /><h3>інформаційна гігієна</h3><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/SuzFIb3RumI/AAAAAAAAGaM/KqrgLsj8USg/s1600-h/panic_button.jpg" imageanchor="1" style="clear: right; float: right; margin-bottom: 1em; margin-left: 1em;"><img src="http://1.bp.blogspot.com/_wFmUV6FUCKU/SuzFIb3RumI/AAAAAAAAGaM/KqrgLsj8USg/s200/panic_button.jpg" border="0" /></a></div>розчарую кусючих критиків, котрі вже точать сокири війни: а я нікого<b> не закликаю припинити обмінюватися інформацією</b> в тенетах. навпаки — що напруженішою виглядає ситуація, то більша потреба суспільства в інформації.<br /><br />саме тому <a href="http://www.tivasyk.info/2009/10/404.html">я проти закону 404</a>, саме тому я й сам уважно вивчаю новини щодо епідемії, читаю стрічку повідомлень у твітері… а також намагаюся вказати на<a href="http://www.tivasyk.info/2009/10/blog-post_30.html"> смішні сторони істерії</a>.<br /><br />проте досвід помаранчевої революції мав би нас усих чомусь навчити. найперше тому, що сам собою <b>вільний доступ до інтернету не гарантує інформованості</b>, а часто й навпаки — посилює хаос та істерію, а отже дозволяє зацікавленим особам скеровувати суспільні настрої в потрібному їм напрямку. і носіями інфекції стають не міфічні російські спецслужби чи кандидатські штаби — а усі ми, читачі й коментатори новин, користувачі інтернет-пейджерів, соціальних сервісів тощо.<br /><br /><span id="fullpost">звісно годі чекати, що основна частина української аудиторії — офісний планктон та підлітки, — раптом усвідомить відповідальність і скаже ні пліткам: я не настільки ідеаліст.<br /><br />але як щодо блогерів і… гхм, мікроблогерів? невже неможливо принаймні цю частину укрнету зробити трошечки більш стійкою до істерій?<br /><br />принципи інформаційної гігієни:<br /><ul><li>звітую про те, що <b>бачив на власні очі</b>, при цьому деталізуючи події настільки, щоби зменшити ймовірність додумування в тенетах;</li><li>дублюю лише ті повідомлення, котрі викладені чітко й однозначно та <b>містять посилання на джерела</b>; дублюючи — зберігаю посилання;</li><li>критично і з гумором реагую на <b>підозрілі за формою повідомлення без деталізації чи посилань</b>, відмовляюсь розповсюджувати їх.<br /></li></ul>істерії це не припинить і паніки не вгамує, проте можливо зробить блогосферу анізотропним інформаційним середовищем, котре сильніше опиратиметься недостовірній інформації та одвертим пліткам.<br /><br />це, власне, все, що хотів сказати.<br /><br /><b>p.s.</b> ага, ще одне. якби справді виявилося, що <a href="http://www.tivasyk.info/2009/10/2.html">вертольотами щось розпилюють</a> — це дало б право запідозрити владу в замовчуванні епідемії зовсім не грипу… тому варто бути уважним і слідкувати за подіями довкола, час від часу відриваючись від дисплеїв.</span>