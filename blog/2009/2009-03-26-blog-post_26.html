---
layout: post
title: українська блогосфера теше хрест на могилку преси
date: '2009-03-26T15:20:00.003+02:00'
author: tivasyk
tags:
- інтернет
modified_time: '2010-03-25T11:25:53.335+02:00'
blogger_id: tag:blogger.com,1999:blog-1498862426470895405.post-8617323286870408970
blogger_orig_url: http://www.tivasyk.info/2009/03/blog-post_26.html
---

нещодавно я тут поділився враженнями від ситуації на ринку друкованих змі, зокрема від <a href="http://www.tivasyk.info/2009/03/blog-post_20.html">закриття «паперових» проектів видавництва sk ukraine</a>.<br /><br />через три дні в онлайн-часописі української блогосфери опубліковано наче продовження, чи розвиток цієї теми, який <a href="http://blogosphere.com.ua/2009/03/23/paper-press-death/">пророкує смерть паперової преси</a> (тавтологія не моя). звісно ж, ці два дописи між собою прямо не пов'язані (адже в тексті пізнішого немає ніякого посилання на мене, так?)<br /><br /><h3>похорон преси, запрошено блогерів</h3>ну, свою <a href="http://www.tivasyk.info/2008/09/blog-post_129.html">щиру любов до української блогосфери</a> (мова не про конкретні блоги чи когось із авторів) я не ховаю. коротко охарактеризувати явище можу приблизно так: <i>самозаглиблене сеошництво і потуги до монетизації</i> (сприймайте з долею <a href="http://www.tivasyk.info/2009/02/blog-post_23.html">самоіронії</a>, і зважайте на те, що я навмисне перебільшую).<br /><br /><br /><a name='more'></a>отже мене зовсім не здивувало — ба навіть потішило! — те , що хтось у блогосфері з радістю витесав уже красивий хрест на могилку вкраїнської, та й світової преси =) мовляв, народ масово кинеться читати публікації в тенетах, і зокрема в блогах — і от тут вкраїнський блогер і спіймає за хвіст оту легендарну монетизацію, і заживе, як сир у маслі.<br />смішно?<br /><br />зрозумійте мене правильно: я би й сам залюбки поховав ту пресу, зокрема глянець... але ж не можна бути аж таким оптимістом, варто зважати на якісь реалії і хоч трохи піднімати голову над клавіатурою, чи як?<br /><br />в згаданому <a href="http://blogosphere.com.ua/2009/03/23/paper-press-death/">дописі</a> про дефолт паперовх змі, на мою (не)скромну думку, цікава лише стрічка коментарів, та й то завдяки <a href="http://blogosphere.com.ua/2009/03/23/paper-press-death/#comment-15290">гострому випаду</a> з боку однієї людини — артура оруджалієва.<br /><br />для тих, хто не знає: артур оруджалієв — головний редактор онлайнового проекту <a href="http://itc.ua/">itc.ua</a> видавництва itc, найвпливовішого в українському сегменті айтішних змі, з найміцнішим портфелем довкола-айтішних видань. артур має <a href="http://www.arturclancy.com/">свій персональний блог</a> і <a href="http://itc.ua/blogs/1847/">блог на площадці itc</a>, в яких взагалі частенько висловлюється доволі агресивно, але й влучно (за приклад візьміть <a href="http://www.arturclancy.com/archives/425">допис про besthosting</a>).<br /><blockquote><b>цитата.</b> <i>ну что за ахинея? толя</i> [tivasyk: <a href="http://it-times.com.ua/profile/28/blog/148/">анатолій гришин</a>] <i>пишет то, что выгодно ему. [...] с какой радости рынок прессы мертв? на основе чего? от того, что закрылось несколько журнальчиков, бизнес модель которых — это обман рекламодателей? [...] я не знаю, что будет через 5 лет. я просто считаю ахинеей фразу «український ринок друкованої спеціалізованої іт-преси закінчився назавжди».</i></blockquote>то хто правий? український блогер, який вітає перехід, чи то втечу змі в тенета — чи редактор онлайнового часопису, котрий сміється з тих сподіванок?<br /><br /><h3>роздуми на тему<br /></h3>як це частенько буває, вони обидва достатньо праві, щоби триматися власної думки, і обидва достатньо помиляються, щоби ми її не поділяли =)<br /><br />про що пише гришин? а ну ж, уважненько (дякуємо <a href="http://blogosphere.com.ua/pro-avtora/">jarofed</a>'ові за переклад українською):<br /><blockquote><b>цитата.</b> <i>український ринок друкованої спеціалізованої іт-преси закінчився назавжди.</i></blockquote>покажіть мені спеціалізовану it-пресу в україні? хіба можна назвати «комп'ютерний огляд» <a href="http://ko-online.com.ua/">(«компьютерное обозрение»</a>, itc) спеціалізованним виданням? попри те, що ми називаємо його «канальним» часописом (для людей, котрі обслуговують канал поставок і продажів комп'ютерної техніки та рішень), насправді формат видання складають суміш (акуратно добраних) популярних новин, (ретельно відредагованих) піарних прес-релізів або звітів про конференції та (добре написаних) оглядів більш-менш цікавих пристроїв, включаючи мишки, клавіатури, акустику — суто споживацький товар.<br /><br />я люблю «ко», читаю його вже років з десять, і якби треба було вибрати один-єдиний комп'ютерний журнал для передплати — це був би перший претендент, але... одверто: невже те, що журнал передплачують і переглядають переважно в офісах дистриб'юторських компаній, представництв виробників та в магазинах цифрової техніки — чи це автоматично робить журнал <i>спеціалізованим</i>?<br /><br />на мою думку, розмір української аудиторії, готової споживати справді спеціалізоване it-видання, не дозволив би серйозному проекту вижити. «ко» успішно балансує на границі, адресуючись не лише спеціалістам, але й доволі широкому колу прос'юмерів, за рахунок чого непогано доповнює в «паперовому» медійному просторі такі видання, як «домашній пк», «chip» тощо.<br /><br />якраз український pc week (sk ukraine), в рекламному колі швиденько названий «піщєвіком», був хоч не першою, але, мабуть, найбільш близькою до успіху спробою зробити більш спеціалізоване видання порівняно з «ко», трошки відійти від «розважального» читання. так чи інак, спроба провалилася.<br /><blockquote><b>цитата.</b> <i>основна активність зміщується в онлайн.</i></blockquote>нагадаю: мова про україну. де ж та активність онлайн? в тенетах борсаються ті проекти, котрі там вже давно. переважно це присвячені it-ринку новинарські портали на різних стадіях занепаду: переважна більшість з них публікуються російською мовою, а отже конкурують з російськими інформаційними площадками, котрі старші, потужніші, професійніші, найчастіше просто цікавіші, крапка.<br /><br />виняток складає тріада веб-проектів того ж таки itc: <a href="http://ko-online.com.ua/">портал «ко»</a>, <a href="http://hotline.ua/">hotline.ua</a> та <a href="http://itc.ua/">itc.ua</a>. але вони там не відучора, і вже точно не є результатом раптової «евакуації» паперових видань в тенета: «ко» розвивався як архів публікацій журналу, hotline певний час існував паралельно з друкованим каталогом цін. itc.ua молодший — а точніше він переформатований нещодавно з головної сторінки itc, і мені видається, що це спроба виростити більш інтерактивну, вебдванульну платформу онлайн, яка забезпечить а) прихильність аудиторії, котра вже сьогодні не вдовольняється журналами, і б) плавне перетікання публікацій в тенета.<br /><br />але це виняток: жодне з конкурентних видавництв не спромоглося повторити успіх itc з виходом на онлайнову аудиторію. звісно, починати ніколи не пізно, але... буває таки пізно =)<br /><blockquote><b>цитата.</b> <i>засоби комунікації, які передбачають одностороннє мовлення на аудиторію без отримання зворотнього зв’язку, вимерли як мамонти. і це трапиться не в майбутньому і не сьогодні. це трапилося вже вчора. просто деякі ще не здогадуються, що вони мертві.</i></blockquote>ах, яка солодка перспектива для кожного блогера, правда? але куди подіти телевізор? одностороння комунікація, живіша всих живих, і до мамонтів у гості не збирається. і журнали/газети також, насправді, ще не вимирають, попри всю складність ситуації в цій галузі — принаймні, в україні.<br /><br />інша справа — журнали спеціалізовані, і зокрема в it-галузі =)<br /><br />чи може бути, що рядові користувачі пк сьогодні взагалі мало зацікавлені в паперових часописах зі скріншотами і фотографіями ноутбуків? що міг би шукати читав у паперовому журналі такого, що не було б доступне швидше, актуальніше й у більшій кількості в тенетах? чи багато таких користувачів пк, котрі, не маючи доступу до тенет, активно і (головне) регулярно шукають що почитати в паперових виданнях?<br /><br /><h3>ітогі подвєдьом</h3>роззирніться довкола, і покажіть мені людину, котра сьогодні залежить — в своїй професійній діяльності, чи в побуті, від паперових видань? по-моєму, єдина група таких людей — то працівники видавництв =)<br /><br />усі решта, коли виникає потреба в інформації, звертаються до тих чи інших цифрових носіїв (мова не лише про інтернет, а про комп'ютерну техніку в широкому сенсі, включаючи спеціалізовані програми, бази данних тощо). і it не виняток: «паперовий» журнал про комп'ютери в україні вже перетворюється на свого роду казуальну розвагу: якщо є журнал під рукою, почитаємо, якщо нема — то не дуже й хотілося.<br /><br /><b>p.s.</b> вибачайте, якщо не дуже зв'язно: два дні вимучував цей текст =)