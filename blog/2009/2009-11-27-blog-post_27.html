---
layout: post
title: 'новачок за кермом: прості поради з власного досвіду'
date: '2009-11-27T17:09:00.004+02:00'
author: tivasyk
tags:
- підказки
- автомобіль
modified_time: '2010-03-13T10:05:21.243+02:00'
thumbnail: http://1.bp.blogspot.com/_wFmUV6FUCKU/R4e6h_1EghI/AAAAAAAAA0c/YQaotBEo-Ps/s72-c/y.png
blogger_id: tag:blogger.com,1999:blog-1498862426470895405.post-7223219337636744778
blogger_orig_url: http://www.tivasyk.info/2009/11/blog-post_27.html
---

<a href="http://1.bp.blogspot.com/_wFmUV6FUCKU/R4e6h_1EghI/AAAAAAAAA0c/YQaotBEo-Ps/s1600-h/y.png" onblur="try {parent.deselectBloggerImageGracefully();} catch(e) {}"><img alt="" border="0" id="BLOGGER_PHOTO_ID_5154293391781298706" src="http://1.bp.blogspot.com/_wFmUV6FUCKU/R4e6h_1EghI/AAAAAAAAA0c/YQaotBEo-Ps/s200/y.png" style="cursor: pointer; float: right; margin: 0pt 0pt 10px 10px;" /></a>досить скоро — у січні 2010-го — виповниться два роки як <a href="http://www.tivasyk.info/2008/01/blog-post_11.html">я за кермом</a>. салага! — посміялися б водії з десяти- чи двадцяти-річним стажем. якби читали цей блог.<br /><br />зачекайте сміятися: я зараз ще почну давати поради.<br /><br />і для цього у мене є солідна перевага перед «вовками автодоріг» — я ще дуже добре пам'ятаю, які проблеми і питання були для мене актуальними в перші три-чотири місяці.<br /><br />отже, кілька порад для тих, хто завтра збирається в автосалон або нещодавно почав їздити сам. усі, хто більше року за кермом — пропускають.<br /><br /><span id="fullpost"></span><br /><h3><span id="fullpost"><a name='more'></a>виключи музику</span></h3><span id="fullpost">проста і на перший погляд несерйозна порада... чи послухатися — твоя справа. я раджу хоча б перші два-три місяці не включати магнітолу в автівці, а пасажирам наполегливо заборонити розмови під час поїздки: дуже підвищує концентрацію на дорозі.<br /><br />окрема історія — з рітмічною, агресивною музикою: дуже впливає на стиль водіння навіть досвічених водіїв, підвищуючи ймовірність помилки.<br /><br /></span><br /><h3><span id="fullpost">вивчи дорогу</span></h3><span id="fullpost">перш ніж виїжджати самостійно — на вихідних посади біля себе на пасажирське місце досвіченого водія, і на вихідні проїдь свій основний маршрут (з дому в офіс і назад?) два, три, чотири рази. безпечна їзда попервах — це на 10% знаки й розмітка, і на 90% — знання дороги: завчасний вибір смуги, готовність побачити пішохода на зебрі, звичка в потрібний момент подивитися через плече тощо.<br /><br />плануючи перший виїзд незнайомим маршрутом, не полінуйся завчасу «проїхати його» по карті. краще їхати довше знайомим маршрутом, ніж коротше манівцями.<br /><br /></span><br /><h3><span id="fullpost">не поспішай, не гальмуй</span></h3><span id="fullpost">не тисни без потреби на газ — не доведеться й гальмувати. 50-70 км/год — достатньо для того, щоби спокійно роззиратися і завчасу приймати рішення, а гарячий казбек на зарядженому купе, скоріше за все, дочекається тебе на найближчому світлофорі.<br /><br /></span><br /><h3><span id="fullpost">тримай в голові небезпечні ситуації</span></h3><span id="fullpost">простий приклад: виїзд на головну дорогу з поворотом направо в хвості передньої автівки. поки озирнувся через ліве плече, щоби глянути, чи там ніхто не підлітає — переднє авто може чомусь зупинитися. бац спереду, приїхали.<br /><br />інший типовий приклад: світлофор раптово жовтіє, новачок б'є гальмо, а досвічений водій позаду чекав зовсім іншої поведінки (більшість проскакують на жовте). бац в зад, готово.<br /><br />таких «типових» ситуацій, на яких найчастіше «горять» початківці — небагато, всі варто заздалегідь знати і бути уважним.<br /><br /></span><br /><h3><span id="fullpost">якщо можна не порушувати правила — не порушуй</span></h3><span id="fullpost"><br />дуже, дуже просте правило. яке майже всі ігнорують, і рано чи пізно це обов'язково закінчується хоч легким, але дтп. в досвіченого водія шанси відреагувати вчасно вищі, а новачкам «не таланить».<br /><br />приклад: перед зеброю смуги обмежені суцільними смугами: перешиковування в сусідній ряд заборонене. ще: виїзд на зайняте перехрестя заборонений навіть під зеленим світлом. ще: тягнучка, зустрічна вільна, і навіть якийсь казбек щойно цим скористався, хочеться гайнути за ним...<br /><br />ще раз: якщо можна не порушувати — не порушуй. їхатимеш довше, зате і  їздитимеш довше.<br /><br /></span><br /><h3><span id="fullpost">не вмієш — навчися, тоді поїдеш</span></h3><span id="fullpost"><br />тиснути на газ/гальмо та перемикати передачі — це не водіння. якщо боїшся паркування задом по дзеркалах або рушання в гору — краще візьми тиждень відпустки, знайомого водія на пасажирське місце і потренуйся.<br /><br /><br />поки що все, може ще щось пригадаю. якщо хто пригадає свої примітні проблеми перших місяців — пишіть в коментарях.</span>