---
layout: post
title: бібліотека на самому краю світу
date: '2009-12-14T15:52:00.004+02:00'
author: tivasyk
tags:
- життя
- ностальгія
- діти
modified_time: '2011-06-14T11:09:28.325+03:00'
thumbnail: http://3.bp.blogspot.com/_wFmUV6FUCKU/SyZDF9Lg1XI/AAAAAAAAGws/kC2I748KHZw/s72-c/Kyiv_library.jpg
blogger_id: tag:blogger.com,1999:blog-1498862426470895405.post-5428917662302024630
blogger_orig_url: http://www.tivasyk.info/2009/12/blog-post_14.html
---

<div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/SyZDF9Lg1XI/AAAAAAAAGws/kC2I748KHZw/s1600-h/Kyiv_library.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://3.bp.blogspot.com/_wFmUV6FUCKU/SyZDF9Lg1XI/AAAAAAAAGws/kC2I748KHZw/s200/Kyiv_library.jpg" width="133" /></a></div>дитинство… якщо тобі 15-20-25 років, ти про нього не згадуєш: спершу життя надто яскраве й динамічне. згодом просто надто динамічне. школа, виш, кохання, одруження… а тоді ти переступаєш за тридцятник — і в ті рідкісні моменти, коли цей карнавал на секунду спиняється, ти ловиш себе на думці, що вже не можеш пригадати майже нічого. хіба що окремі фрагменти спогадів — як вицвілі чорно-білі фотографії — інколи самі спливають в пам'яті. решту вже мусиш додумувати.<br /><br />але інколи в розмові з батьками або десь у старих фотоальбомах промайне щось, і на секунду, одну лише мить якийсь спогад стане раптом перед очима — та ні, перед всіма твоїми чуттями — так свіжо і гостро, наче цю мить ти знову переживаєш дитиною.<br /><br /><span id="fullpost"><a name='more'></a>от втрапив у rss-стрічці на <a href="http://www.chytomo.com/rozdil/mistsya/1546.html#comment-100">допис без назви у блозі читомо</a> — про національну бібліотеку україни для дітей — і пригадалося, як ще дитиною їздив туди з мамою. для мене, малого, це був неблизький світ: спершу автобусом до метро «святошино» (саме так називалася тоді станція), а від «нивок» — загадковим, бо завжди незвично пустим автобусом номер 47 — під двері бібліотеки.<br /><br />весь цей маршрут я ще не міг сприймати «географічно», як доволі коротку ламану на карті з проміжними пунктами пересадки… я сприймав і приймав його лише як надзвичайно довгу — для дитини! — низку найрізноманітніших вражень.<br /><br />…і підсвідомо я відчував, що бібліотека наче знаходиться <b>десь на краю світу</b>.<br /><br />там, де довкола ще є будинки — але невеличкі, темно-сірі, заховані в сутіні дерев, і довкола завжди вечір. загадкова країна, яка просто ніяк не може бути частиною нормального великого міста. хоча і знаходиться «десь тут».<br /><br />незвичний інтер'єр бібліотеки, непорушна тиша, а також абсолютно фантастична (для радянського часу) можливість слухати там аудіокнижки в окремій залі — все це додавало кожній поїздці туди елементу якоїсь пригоди.<br /><br />а тепер я можу доїхати до неї <a href="http://maps.google.com/maps?f=q&amp;source=s_q&amp;hl=uk&amp;geocode=&amp;q=%D0%BA%D0%B8%D1%97%D0%B2+%D0%B2%D1%83%D0%BB.+%D0%B1%D0%B0%D1%83%D0%BC%D0%B0%D0%BD%D1%81%D1%8C%D0%BA%D0%B0+60&amp;sll=50.463296,30.425348&amp;sspn=0.029723,0.063257&amp;ie=UTF8&amp;hq=&amp;hnear=60,+%D0%91%D0%B0%D1%83%D0%BC%D0%B0%D0%BD%D1%81%D1%8C%D0%BA%D0%B0+%D0%B2%D1%83%D0%BB%D0%B8%D1%86%D1%8F,+%D0%9A%D0%B8%D1%97%D0%B2,+%D0%A3%D0%BA%D1%80%D0%B0%D1%97%D0%BD%D0%B0&amp;ll=50.465099,30.413289&amp;spn=0.014861,0.031629&amp;z=15">за 10 хвилин автівкою</a>. і ніякої магії там більше нема, мабуть.</span>