---
layout: post
title: криза — каталізатор змін
date: '2009-03-20T17:43:00.002+02:00'
author: tivasyk
tags:
- життя
- ринок
modified_time: '2009-03-25T11:11:15.291+02:00'
thumbnail: http://2.bp.blogspot.com/_wFmUV6FUCKU/ScO5ei5ypAI/AAAAAAAAEPA/zg9FE-pIToU/s72-c/next_ukraine.jpg
blogger_id: tag:blogger.com,1999:blog-1498862426470895405.post-4131687664390858947
blogger_orig_url: http://www.tivasyk.info/2009/03/blog-post_20.html
---

<a href="http://2.bp.blogspot.com/_wFmUV6FUCKU/ScO5ei5ypAI/AAAAAAAAEPA/zg9FE-pIToU/s1600-h/next_ukraine.jpg" imageanchor="1" style="clear: right; float: right; margin-bottom: 1em; margin-left: 1em;"><img src="http://2.bp.blogspot.com/_wFmUV6FUCKU/ScO5ei5ypAI/AAAAAAAAEPA/zg9FE-pIToU/s200/next_ukraine.jpg" style="cursor: move;" border="0" /></a>читав сьогодні чергову статтю про віртуалізацію (<a href="http://it-times.com.ua/articles/market/199/">до речі, цікава</a>), і вичитав банальну, але влучну й актуальну фразу:<br /><blockquote><b>цитата</b>. криза — дуже хороший каталізатор змін.</blockquote>це була приказка, слухайте казку. вчора видавництво sk ukraine повідомило <a href="http://www.pcweek.ua/themes/detail.php?ID=118010">про повний перехід до онлайнових публікацій</a>. хто не знає: sk ukraine спеціалізується на виданнях в галузі інформаційних технологій: <a href="http://www.pcweek.ua/">pc week (україна)</a>, <a href="http://www.crn.com.ua/">crn (україна)</a>, <a href="http://www.crn.com.ua/next/">next</a>. в березні вийдуть останні паперові часописи з цими назвами, продовження треба шукати онлайн.<br /><br />тут мав би бути абзац про те, які чудові часи настали, як змінюється світ довкола, як засоби масової інформації поступово мігрують в цифрові простори тенет, скільки дерев тепер уникнуть вирубання бла-бла-бла. так?<br /><br />якщо ви чекали цього — значить, мало знайомі з поточною ситуацією на ринку друкованих змі. <a href="http://glanec.in.ua/?p=1016">рекламні бюджети зменшилися</a>, значна частина рекламодавців навіть відмовилися від реклами в 1 кварталі. в результаті наклади зменшились, ряди штатних журналістів дещо порідшали (ряди блогерів, відповідно, поповнились), а працівники редакційних відділів реклами заметушилися в пошуках бодай якихось фінансових крихт.<br /><br />декотрим виданням вже довелося закритися, іншим — <a href="http://glanec.in.ua/?p=2475">ще доведеться</a>. найгірше доводиться тим проектам, які заробляли не продажем накладів, а виключно рекламою. розпізнати їх неважко: як правило, друкують вони повну х...ню вузькими колонками поміж блискучих шпальт з рекламою годинників, лімузинів і парфумів — а в окремих, найтяжчих випадках навіть яхт і літаків. в професійному колі це називається «ґлянєц», і буває кількох різновидів: «развлєкатєльний», «жєнскій», «мужской», ба навіть «бізнес-ґлянєц».<br /><br />ну і лихо з ним, тим глянсом. але ситуація складна не лише для таких проектів, без реклами і без накладів лишаються журнали й в інших сегментах.<br /><br />схоже, що саме це трапилося і з проектами sk ukraine? звісно, анонс переходу в режим онлайн звучить трохи оптимістичніше, але... більша частина команди, котра робила журнали pc week, crn та next, звільнилася і шукає роботу в інших видавництвах. хто робитиме онлайн-проекти sk ukraine — неясно.<br /><br />таку значно менш оптимістичну картину дає в своєму блозі <a href="http://it-times.com.ua/profile/28/">анатолій гришин</a>, в дописі з яскравою назвою <a href="http://it-times.com.ua/profile/28/blog/148/">«загибель богів»</a>. анатолій з 2005 по 2007 працював шеф-редактором в sk ukraine, тож досить добре знає «кухню». цікаво почитати.<br /><br />а твій улюблений журнал ще не закрився?