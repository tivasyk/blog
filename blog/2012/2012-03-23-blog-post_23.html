---
layout: post
title: про толерантність
date: '2012-03-23T11:37:00.001+02:00'
author: tivasyk
tags:
- життя
- думки
modified_time: '2012-03-23T11:37:05.108+02:00'
thumbnail: http://4.bp.blogspot.com/-h-omtjIMFkA/T2xDkS0JC2I/AAAAAAAANcQ/YCW4nvxvf8g/s72-c/_7090989_01_resize_lomo.jpg
blogger_id: tag:blogger.com,1999:blog-1498862426470895405.post-5007472011996038725
blogger_orig_url: http://www.tivasyk.info/2012/03/blog-post_23.html
---

<div class="separator" style="clear: both; text-align: center;"><a href="http://4.bp.blogspot.com/-h-omtjIMFkA/T2xDkS0JC2I/AAAAAAAANcQ/YCW4nvxvf8g/s1600/_7090989_01_resize_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://4.bp.blogspot.com/-h-omtjIMFkA/T2xDkS0JC2I/AAAAAAAANcQ/YCW4nvxvf8g/s200/_7090989_01_resize_lomo.jpg" width="200" /></a></div>у великій квартирі живуть, крім <a href="http://www.tivasyk.info/2010/01/blog-post_23.html" target="_blank">іншого</a>, ще два коти. точніше, старша кішка й молодий кіт. обидва — <b>гарні й лагідні створіння</b>, наділені кожен своїм, хитрим котячим розумом, зі своїми звичками. дві особистості.<br /><br />адже ж ми, люди, схильні подумки підсвідомо наділяти ознаками особистості, <b>більш чи менш складною свідомістю</b> практично всих живих істот, а надто тих, з котрими спілкуємося вербально чи невербально. ба навіть рослини. спостерігали ж бо, як бабусі на вулиці звертаються до своїх песиків? дехто розмовляє з кактусами на балконі. <br /><br />так от, ці приємні котики <b>часом доводять до сказу</b>. час від часу якийсь гормональний сплеск — попри проведені превентивні операції, — змушує одного з них гасати квартирою, злітаючи по стінах на найвищу шафу з найбільшою кількістю дрібних і скляних предметів, а іншу — заховатися під ліжком і розпочати весняний концерт потужністю стопіцот децибел. все це обов’язково відбувається не вранці, не вдень — а <b>саме в той момент, коли ти вклався в ліжечко</b>, начитався, стулив повіки й фактично вже почав перегляд першого сну.<br /><br /><a name='more'></a>за годину, дві чи три, нагасавшись і накричавшись, ті бісові тварюки скрутяться мирно на кріслі, чи й на ліжку коло тебе — і <b>сплять собі аж до обіду</b> наступного дня. а ти ж, роздратовавний і змучений, муситимеш о шостій підніматися на роботу?<br /><br />якби це були неживі предмети, в яких я не бачу співрозмовників і майже членів родини — взяв би й <b>викинув у вікно, та й мав би собі спокій</b>. якби це були такі ж люди, як от я — попрохав би ввічливо заспокоїтися, або викликав би міліцію, або у випадку затятого егоїзму вимагав би відселення…<br /><br />але це щось середнє. це <b>кляті свійські тварини</b>, котрих, з одного боку, я сам впустив у дім, підсвідомо (людська природа ж, як з нею боротися?!) наділив свідомістю, розмовляю з ними, — а з іншого боку <b>їм марно пояснювати</b> етичні засади свідомого співіснування!..<br /><br />от ці бісові котики знову навернули до <a href="http://www.tivasyk.info/2011/08/blog-post_31.html" target="_blank">роздумів про толерантність</a>.