---
layout: post
title: велобудні
date: '2012-05-08T16:59:00.000+03:00'
author: tivasyk
tags:
- життя
- велосипед
modified_time: '2012-05-10T09:45:53.734+03:00'
thumbnail: http://4.bp.blogspot.com/-SVJDtMhhb88/T6kXX_tZ_TI/AAAAAAAAOhs/cyBiQrqRvY4/s72-c/20120508155315.png
blogger_id: tag:blogger.com,1999:blog-1498862426470895405.post-881187359137299322
blogger_orig_url: http://www.tivasyk.info/2012/05/blog-post_5757.html
---

<div class="separator" style="clear: both; text-align: center;"><a href="http://4.bp.blogspot.com/-SVJDtMhhb88/T6kXX_tZ_TI/AAAAAAAAOhs/cyBiQrqRvY4/s1600/20120508155315.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://4.bp.blogspot.com/-SVJDtMhhb88/T6kXX_tZ_TI/AAAAAAAAOhs/cyBiQrqRvY4/s200/20120508155315.png" width="120" /></a></div>завтра буде тиждень, як я <a href="http://www.tivasyk.info/2012/05/blog-post.html" target="_blank">розпочав свій велосезон</a>. за шість днів <b>накрутив 82 кілометри</b> згідно <a href="http://app.strava.com/athletes/440443" target="_blank">профілю на strava.com</a>, і провів на колесах 6 годин.<br /><br />що, нема чим вихвалятися? насправді я дуже з того радію, тому що… по-перше, для лінивого матрасника, як я, котрий практично повністю пропустив минулий сезон — непогано. по-друге, робота ж сидяча плюс вже за тридцять, а від новорічних свят аж до кінця березня якось не випадало <a href="http://www.tivasyk.info/2011/03/blog-post_3392.html" target="_blank">ходити в басейн</a>, — почав набирати вагу. особливо далося взнаки після дуже смачної <a href="http://www.tivasyk.info/2012/04/blog-post_19.html" target="_blank">мандрівки до львова</a>… коротше кажучи, саме час було схаменутися.<br /><br />і от скажу вам, що проста софтинка на смартфоні чудово <b>допомагає підтримувати зацікавленість</b> і не лінуватися.<br /><br /><a name='more'></a>проте помітив і кілька недоліків:<br /><ul><li>надто <b>примітивний режим велокомп’ютера</b> (вже згадував про це, для мене не критично);</li><li><b>немає візуалізації трека</b> на карті під час виїзду, «наживо» (лише після запису трека);</li><li><b>не кешується інформація профілю</b> (схоже, навіть аватарка не кешується!), тобто без підключення до інтернету — працюють лише рекордер та список треків;</li><li><b>нема фільтрування записаних треків</b> — в списку <i>strava cycling</i> відображається вся активність, включно із зареєстрованими вручну через сайт запливами;</li><li><b>немає автопродовження запису</b> після перезавантаження смартфона (у <a href="http://www.tivasyk.info/2011/07/android.html" target="_blank"><i>my tracks</i></a> є така функція!);</li><li>…і, як на зло, за 6 днів софтинка <b>двічі перезавантажувала смартфон</b> під час запису трека.</li></ul>тим не менш, продовжую користуватися. тільки от хто би ще <b>спробував endomondo</b> і написав щось детальне до свого щоденника, га? є тут веломатрасники з android’ами?<br /><br /><div class="separator" style="clear: both; text-align: center;"><a href="http://www.giant-bicycles.com/en-IN/bikes/model/sierra/5804/39652/" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="129" src="http://4.bp.blogspot.com/_wFmUV6FUCKU/S648JGaVSbI/AAAAAAAAH5c/kCmZFAv8V3w/s200/giant_sierra_fs_2010.jpg" width="200" /></a></div>з цікавого. учора <b>зважив байк — 14,8 кг</b>. це разом з підседільною сумкою, в ній мультитул і запасна камера. оскільки вага потрібна була для врахування на strava.com — поправок не робив.<br /><br />переглянув <a href="http://www.giant-bicycles.com/en-IN/bikes/model/sierra/5804/39652/" target="_blank">комплектацію giant sierra</a>, про основні елементи обвіски почитав щось в тенетах… і прозрів: з якого г…на все-таки збирають недешеві, по суті, велосипеди (хоча затяті байкери казатимуть, що $600 — це таки дешево). тож задумав колись — не в цьому сезоні, — підібрати альтернативну обвіску і прицінитися. я не вибагливий, мене влаштував би <a href="http://www.shimano.com/publish/content/global_cycle/en/us/index/products/mountain/deore.html" target="_blank">навіть deore</a> — але ж не така збірна солянка, як «із коробки».<br /><br />наразі ж з потрібного — лише придбати <b>новий ланцюг</b> (чи два) для циклічної заміни, та пару кронштейнів на стіну, бо якщо одного велосипеда ще можна було так-сяк зберігати в квартирі, то два — вже дуже проблематично.