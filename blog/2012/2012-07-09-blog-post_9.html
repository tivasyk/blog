---
layout: post
title: кримська мандрівка
date: '2012-07-09T13:59:00.002+03:00'
author: tivasyk
tags:
- життя
- мандри
- автомобіль
modified_time: '2012-08-13T12:42:56.568+03:00'
thumbnail: http://1.bp.blogspot.com/-mDtu1ZB45wM/T_LyB1jG-OI/AAAAAAAAO-A/fl7nST1XVak/s72-c/P6290244_resize.jpg
blogger_id: tag:blogger.com,1999:blog-1498862426470895405.post-4300297231392938091
blogger_orig_url: http://www.tivasyk.info/2012/07/blog-post_9.html
---

<div class="separator" style="clear: both; text-align: center;"><a href="http://1.bp.blogspot.com/-mDtu1ZB45wM/T_LyB1jG-OI/AAAAAAAAO-A/fl7nST1XVak/s1600/P6290244_resize.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="150" src="http://1.bp.blogspot.com/-mDtu1ZB45wM/T_LyB1jG-OI/AAAAAAAAO-A/fl7nST1XVak/s200/P6290244_resize.jpg" width="200" /></a></div>в спекотному горні літа треба виявити неабияку силу волі, щоби <b>сидіти в конторі й працювати</b>, працювати, працювати… проте саме цим і доводиться займатися, відколи повернувся з <a href="http://www.tivasyk.info/2012/07/blog-post.html" target="_blank">невеличкої кримської відпустки</a>. офісний кондиціонер та кавоварка допомагають.<br /><br />ще <b>трішки про відпустку</b> — мушу написати, бо пізніше зовсім все позабуваю, та ще й натхнення забракне. як було <a href="http://www.tivasyk.info/2011/06/blog-post_15.html" target="_blank">зі швецією</a>.<br /><br /><h2>аврора, бакальська коса</h2>отже, <a href="http://www.tivasyk.info/2011/06/blog-post.html" target="_blank">мандрівні капці</a> побували на тарханкуті, фотодоказ додається (клац на <a href="http://1.bp.blogspot.com/-mDtu1ZB45wM/T_LyB1jG-OI/AAAAAAAAO-A/fl7nST1XVak/s1600/P6290244_resize.jpg" target="_blank">світлині</a> для збільшення). їздили ми до <a href="http://goo.gl/maps/bvgM" target="_blank">аврори</a>, і першого ж дня були страшенно <b>розчаровані місцевим пляжем</b>: глинисте дно затоки і непрозора, замулена глиною вода… купатися тут неможливо, вирішили ми собі. наступного дня силі поїхали на <a href="http://goo.gl/maps/P4rn" target="_blank">бакальську косу</a> — це 12 кілометрів, 20 хвилин автівкою спершу до селища стерегуще (кримська топоніміка — вінегрет з грецької, турецької, російської та української та ще біс знає яких мов). і от <b>на косі нам сподобалося</b>.<br /><br /><a name='more'></a>хто бував у криму, знає, що <b>півострів населений вірними послідовниками справи остапа бендера</b>, при цьому вони хоч і не завжди проявляють гумор славетного афериста — але свято шанують засади його фінансової філософії: на в’їзді на бакальську косу встановлено шлагбаум, і в будочці обіч дороги ховаються від сонечка трійко бендерів. такса за відвідування заповідної зони — 10 грн з дорослого, і ще 10 за автівку, <a href="http://bender-12.narod.ru/12-36.html" target="_blank">«діти та червоноармійці безкоштовно»</a>.<br /><br /><a href="http://1.bp.blogspot.com/-rqxgj6VLSl0/T_L9EzcNG5I/AAAAAAAAPB8/cYtJhZzBaHA/s1600/P6280113_resize.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="150" src="http://1.bp.blogspot.com/-rqxgj6VLSl0/T_L9EzcNG5I/AAAAAAAAPB8/cYtJhZzBaHA/s200/P6280113_resize.jpg" width="200" /></a>судячи з кількості людей та автівок на пляжі, за один курортний день цей шлагбаум легко дає прибуток в 2 тисячі гривень, мінімум. за місяць — 60 тисяч, за сезон — 180 тисяч. звісно ж, що завсіма правилами гри, на самому пляжі коси не видно практично <b>жодних слідів цих грошей</b>. проте і лихо не без добра: принаймні плата за в’їзд, а також віддаленість пляжа від найближчого поселення (близько 6 км) дещо стримують приплив туристів.<br /><br />місцина <a href="http://ssl.panoramio.com/photo/11710970" target="_blank">гарна</a>: коса на добрих сім кілометрів видається у відносно неглибоку <a href="http://goo.gl/maps/b6qJ" target="_blank">каркіницьку затоку</a>, розділяючи прибрежне море на західне — вітряне, збурене, неспокійне і прохолодне, — та східне — спокійне, прозоре, тепле. <b>між ними — десять метрів пляжу</b>… спостерігати цей контраст, мати змогу за бажання або відчувати солоні бризки чорного моря на обличчі, або ж тихенько ніжитися в спокійній водичці — таке небагато де побачиш в межах одного пляжу, правда?<br /><br />ідилію псували <b>медузи</b>.<br /><br /><a href="http://4.bp.blogspot.com/-UJR_QTdsAbg/T_Lx-RBIhdI/AAAAAAAAO9M/pcN2JJl4Zyk/s1600/P6270484_resize.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="150" src="http://4.bp.blogspot.com/-UJR_QTdsAbg/T_Lx-RBIhdI/AAAAAAAAO9M/pcN2JJl4Zyk/s200/P6270484_resize.jpg" width="200" /></a>я не людина засмаги на пісочку — я люблю плавати. тим більше, що в теплій, солоній воді чорного моря це — чисте задоволення. але я <a href="http://uk.wikipedia.org/wiki/%D0%92_%D0%B7%D0%BE%D0%BD%D1%96_%D0%BE%D1%81%D0%BE%D0%B1%D0%BB%D0%B8%D0%B2%D0%BE%D1%97_%D1%83%D0%B2%D0%B0%D0%B3%D0%B8" target="_blank">«терпіти ненавиджу»</a> медуз… в <a href="http://www.katran.ua/" target="_blank">катранах</a> тут плавати, чи що?! втім, можливо, кількість «живого желе» залежить від погоди?<br /><br />щоби закінчити з авророю: місцевість тут спокійна, але за красою природи та ландшафту не може ніяк рівнятися з південним узбережжям криму. саме селище досить невелике, тут є дві невеличких крамниці, якась загадкова рибальська станція і… все. вартість проживання була низька (35 грн з дорослого за ніч), але при цьому умови нагадали про <b>відпочинок часів радянського криму</b>. їхати сюди без автівки — не варто, з автівкою — можна заради бакальскої коси.<br /><br /><h2>тарханкут</h2><a href="http://2.bp.blogspot.com/-44WK1JsOrrw/T_LyAF0zoEI/AAAAAAAAO90/wBG43cxtWsw/s1600/P6290207_resize.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="150" src="http://2.bp.blogspot.com/-44WK1JsOrrw/T_LyAF0zoEI/AAAAAAAAO90/wBG43cxtWsw/s200/P6290207_resize.jpg" width="200" /></a>попервах ми планували, розташувавшись в аврорі, з’їздити до євпаторії та на мис тарханкут. та врешті-решт спромоглися лише на одну таку поїздку — на тарханкут. про одну з найпомітніших туристичних принад, <b>затонулий сухогруз</b> «ібрагім-якім», <a href="http://www.tivasyk.info/2012/07/blog-post.html" target="_blank">я вже розповів</a> (читайте і дивіться світлини), згадавши також нашу прогулянку моторним <b>човном вздовж скелястого узбережжя</b> на південь від мису.<br /><br />от ця морська прогулянка стала другим сильним враженням, вона виявилася досить дорогою (по 120 грн з дорослого), але цілком варта і цих грошей, і двох з половиною годин часу. наш «капітан» і власник човна дядя вітя виявився чудовим гідом — головним чином завдяки добре підвішеному язику та <b>голосу з дуже колоритним тембром</b>. слухав би й слухав =)<br /><br />я би залюбки зробив би йому рекламу, давши тут номер мобільного і порадивши скористатися саме його послугами серед інших «морських таксистів» на тарханкуті… але загубив десь візитівку.<br /><br />узбережжя, вздовж котрого ми пройшли — це прямовисні вапнякові скелі з гротами, нагромадженням обвалених уламків та подекуди вузесенькими кам’яними пляжами. вся ця краса відкрита для західних вітрів та несамовитих зимових штормів, і частенько в історії ставала безжальною пасткою для суден та надгробком для безталанних моряків та пасажирів…<br /><br /><a href="http://2.bp.blogspot.com/-bZfU8ds2cOE/T_LyBLU9CuI/AAAAAAAAO94/aNrJdCFPcDo/s1600/P62902%2133_resize.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="150" src="http://2.bp.blogspot.com/-bZfU8ds2cOE/T_LyBLU9CuI/AAAAAAAAO94/aNrJdCFPcDo/s200/P6290233_resize.jpg" width="200" /></a>…але влітку це — <b>мекка для дайверів</b>, котрі стікаються звідусіль, щоби зануритися тут в прозорі води чорного моря, пошукати <a href="http://www.lensart.ru/picture-pid-f8b2.htm" target="_blank">уламки затонулих кораблів</a>. сюди ж приїздять любителі трішки більш екстремального пляжного відпочинку… вони припливають човнами з боку моря і встановлюють свої намети просто в нішах та гротах!<br /><br />виглядають такі поселення часом досить кумедно. <a href="http://2.bp.blogspot.com/-bZfU8ds2cOE/T_LyBLU9CuI/AAAAAAAAO94/aNrJdCFPcDo/s1600/P6290233_resize.jpg" target="_blank">два з них </a>мені випало досить вдало клацнути з човна. розглядаючи світлину пізніше, ми з миленькою жартували: мовляв, життя на тарханкуті існує&nbsp; незалежно на різних рівнях, навіть <b>в середніх геологічних пластах</b> =)<br /><br />після прогулянки морем ми подалися на оленівський пляж. читали ж бо в тенетах, що він довжелезний, кілометри два, з приємною галькою і мілким узбережжям…<br /><br /><a href="http://2.bp.blogspot.com/-ICQjxHGgXwc/T_LyCECVSAI/AAAAAAAAO-I/6T_kD1dx3Ag/s1600/P6290253_resize.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="http://2.bp.blogspot.com/-ICQjxHGgXwc/T_LyCECVSAI/AAAAAAAAO-I/6T_kD1dx3Ag/s200/P6290253_resize.jpg" width="200" /></a>галька і справді <a href="http://1.bp.blogspot.com/-mDtu1ZB45wM/T_LyB1jG-OI/AAAAAAAAO-A/fl7nST1XVak/s1600/P6290244_resize.jpg" target="_blank">цікава, з дірочками</a>, — але <a href="http://goo.gl/maps/MB60" target="_blank">караджинська затока</a>, хоч і мілка, зустріла нас такою холоднючою водою, що від неї ломило кості в ногах! після приємної водички на бакальскій косі це був сюрприз. на додачу вже за два-три метри від берега починається <b>смуга бурих водоростей</b>, борсатися в котрих ну аж ніяк не хочеться.<br /><br />коротше кажучи, як пляж, ані тарханкут, ані оленівка нас не вразили абсолютно. тому після цікавої прогулянки морем, помочивши ніжки, покидавши «жабки» в море і позасмагавши трішки тут, ми сіли в автівку й поїхали назад в аврору, до теплого моря.<br /><br /><h2>автомандрівка</h2>собі на згадку занотую трішки автомобільної статистики. шлях <b>з києва до аврори</b> (738 км) проїхали за дванадцять з половиною годин. зупинявся чотири чи п’ять разів (діти в автівці), намагався ніде не порушувати — і все-одно двічі зупиняли, обидва рази за зайві 3–4 км/год. перший раз обмежилися попередженням після того, як я попросив оформлювать протокол (хто зна, може полінувалися?), другий раз — вже буквально за 30 км від місця призначення! — таки витратили півгодини на оформлення.<br /><br /><a href="http://3.bp.blogspot.com/_wFmUV6FUCKU/R7MB-Jvx8MI/AAAAAAAABBU/961hrzVUTVw/s1600-h/nm_gas_pump.jpg" onblur="try {parent.deselectBloggerImageGracefully();} catch(e) {}" style="clear: right; float: right; margin-bottom: 1em; margin-left: 1em;"><img alt="" border="0" id="BLOGGER_PHOTO_ID_5166475364803932354" src="http://3.bp.blogspot.com/_wFmUV6FUCKU/R7MB-Jvx8MI/AAAAAAAABBU/961hrzVUTVw/s200/nm_gas_pump.jpg" style="float: right; margin: 0pt 0pt 10px 10px;" /></a>при цьому справжні <a href="http://en.wikipedia.org/wiki/Speedy_Gonzales" target="_blank">спіді ґонзалєси</a> мають <b>антирадари, тулять під 180</b> і не паряться. фулє, наша даі супер-ефективна, молодці. та й біс із ними усіма.<br /><br />по криму за 6 днів накатали близько 420 км. на дорогу <b>з аврори до києва</b> (735 км) витратили… тут складно: назад ми їхали в неділю, після чотирьох вихідних днів. і втрапили точнісінько на «взяття києва»! на дорогу назад ми витратили аж тринадцять з половиною годин! з них півтори — вже в безнадійній тягнучці під глевахою, і ще дві години — на те, щоби перечекати в чудовому новому ресторані «grigliata italiana» (<a href="http://grigliata.com.ua/" target="_blank">можу рекомендувати</a>).<br /><br />за тиждень мандрівки в бак залив <b>99 літрів пального</b> (брав лише не-український 95-й) на загальну суму 1’280 грн. скільки фактично спалив — не знаю, але витрата на 100 км в таких поїздках в мене складала близько 6 літрів.<br /><br />ну от, позвітував — можна спокійно працювати =)