---
layout: post
title: шахи й до шахів
date: '2012-11-07T16:33:00.000+02:00'
author: tivasyk
tags:
- життя
- ігри
- книги
- android
- позитив
- діти
modified_time: '2012-11-08T09:36:14.689+02:00'
thumbnail: http://4.bp.blogspot.com/-NnsZktPBlfY/UJpfk3WYhrI/AAAAAAAAQV0/1fCOwscaRFc/s72-c/averbax_chess_kingdom.jpg
blogger_id: tag:blogger.com,1999:blog-1498862426470895405.post-6331468823338442157
blogger_orig_url: http://www.tivasyk.info/2012/11/blog-post.html
---

<div class="separator" style="clear: both; text-align: center;"><a href="http://4.bp.blogspot.com/-NnsZktPBlfY/UJpfk3WYhrI/AAAAAAAAQV0/1fCOwscaRFc/s1600/averbax_chess_kingdom.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://4.bp.blogspot.com/-NnsZktPBlfY/UJpfk3WYhrI/AAAAAAAAQV0/1fCOwscaRFc/s200/averbax_chess_kingdom.jpg" width="121" /></a></div>синочок зацікавився шахами. звідки той інтерес, не знаю… але час від часу пропонує зіграти, коли поруч опиняється дошка з фігурами.<br /><br />в ранньому дитинстві трішки навчався в шаховій школі «авангард», і ще до цього часу вдома є старенький набір, котрий батьки мені подарували тоді, щоби займався вдома — вже років тридцять тим шахам, можливо не всі фігури й знайдуться. але батькам було досить непросто возити мене <a href="http://goo.gl/maps/XEM1n" target="_blank">через півміста</a>, тож згодом я грав головним чином з однокласниками на подовженому дні після уроків.<br /><br />значно пізніше мені до рук випадково потрапила книжка «путешествие в шахматное королевство» авербаха та бейліна, зазирнув — книжка написана живою мовою, не як підручник, і я зацікавився. в той час якраз користувався кишеньковим пк, встановити <a href="http://www.pocketpcfreeware.com/en/index.php?soft=743" target="_blank">chess 2.0</a> на <a href="http://www.tivasyk.info/2005/02/blog-post_19.html" target="_blank">dell axim</a> було справою кількох хвилин, тож я отримав можливість міркувати над вправами в метро, дорогою на роботу та додому. на жаль, надовго мене не вистачило.<br /><br /><a name='more'></a>втім, загалом я до шахів доволі байдужий: ця гра завжди по суті є змаганням, а мені завжди більше подобалися історії, тож я віддавав перевагу читанню, а пізніше — комп’ютерним забавкам з елементами пригоди, а не мультиплеєру. але ж зараз треба підтримати синочків інтерес?<br /><br />отож найперше відшукав книжку авербаха в тенетах, <a href="http://ebook.online-convert.com/convert-to-pdf" target="_blank">зконвертував djvu в pdf</a> і залив на kindle, — а заразом ще декілька таких, котрі подужає дитина 8-10 років:<br /><ul><li>«я играю в шахматы» (в.зак, я.длуголенский)</li><li>«занимательные шахматы» (м.юдович)</li><li>«путешествие в шахматное королевство» (ю.авербах, м.бейлин)</li><li>«азы шахмат» (в.березин)</li></ul><a href="http://4.bp.blogspot.com/-z8eeiL52jWY/UJpwHF5zcqI/AAAAAAAAQWM/JLE1_tz5KJ0/s1600/chess_genius_android.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="200" src="http://4.bp.blogspot.com/-z8eeiL52jWY/UJpwHF5zcqI/AAAAAAAAQWM/JLE1_tz5KJ0/s200/chess_genius_android.jpg" width="133" /></a>відсортував (суб’єктивно) за стилем тексту та віком аудиторії — від «молодших» до «старших», але всі чотири так чи інакше розраховані на початківців юного віку. знайти в тенетах неважко — як <a href="http://www.chesslibrary.ru/index/chess_books_and_tutorials/0-5" target="_blank">окремо</a>, так і в складі якоїсь <a href="http://rutracker.org/forum/viewtopic.php?t=3493630" target="_blank">мега-збірки</a> на торент-звалищах. на превеликий жаль, <b>нічого підходящого українською мовою</b> не знайшов.<br /><br />але цього мало: дитина почитає одну до половини і забуде. тож треба прийняти шахи за сімейну гру на дозвіллі. а для цього — навчитися отримувати задоволення від гри, а отже спершу навчитися грати хоча б посередньо… братимуся знову за читання авербаха. смартфон з android'ом підходить не гірше axim’а на роль шахової дошки в кишені, одразу знайшов кілька помічних безкоштовних софтинок на google play:<br /><ul><li><a href="https://play.google.com/store/apps/details?id=com.chessgenius.android.chesslite&amp;feature=search_result#?t=W251bGwsMSwxLDEsImNvbS5jaGVzc2dlbml1cy5hbmRyb2lkLmNoZXNzbGl0ZSJd" target="_blank">chess genius lite</a> (396 кб) — власне шахи з приємним мінімалістичним оформленням (<a href="http://4.bp.blogspot.com/-z8eeiL52jWY/UJpwHF5zcqI/AAAAAAAAQWM/JLE1_tz5KJ0/s1600/chess_genius_android.jpg" target="_blank">скріншот</a>), можливістю редагувати та зберігати позиції тощо; безкоштовна версія без реклами, але пропонує придбати повну під час запуску; повна версія (40 грн), можливо, стане колись першою софтинкою, яку я придбаю на google play;</li><li><a href="https://play.google.com/store/apps/details?id=com.pereira.booknboard&amp;feature=search_result#?t=W251bGwsMSwxLDEsImNvbS5wZXJlaXJhLmJvb2tuYm9hcmQiXQ.." target="_blank">chess book study</a> (3,6 мб плюс додатки) — програма поєднує читалку з підтримкою форматів djvu та pdf і шахову дошку, на якій можна аналізувати позиції в процесі читання; трішки дрібнувато навіть на смартфоні з 4,3 дюймами, але все-таки дуже зручно;</li><li><a href="https://play.google.com/store/apps/details?id=com.chess&amp;feature=related_apps#?t=W251bGwsMSwxLDEwOSwiY29tLmNoZXNzIl0." target="_blank">chess.com</a> (3,5 мб)&nbsp; — клієнт <a href="http://www.chess.com/" target="_blank">онлайнового сервісу</a> з такою ж назвою, дозволяє не лише грати в шахи онлайн та офлайн, але й дає доступ до уроків, відео, навчальних матеріалів, веде статистику тощо; на жаль, не підходить для самостійного навчання з книжкою (не знайшов можливості розставляти свої позиції).</li></ul>ну й звичайно придбав сьогодні синочкові невелику складану шахову дошку… знайти щось пристойне в кількох найближчих магазинах (включно з «ашаном») виявилося непросто, і справді мініатюрного магнітного набору, який можна було би носити в шкільному рюкзаку, не знайшов — ще придбаю пізніше.<br /><br />вчитимемося грати в шахи.