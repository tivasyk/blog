---
layout: post
title: 'storybundle: лишається 13 годин'
date: '2012-08-29T10:42:00.000+03:00'
author: tivasyk
tags:
- цікаве
- книги
- позитив
- товари
modified_time: '2012-08-29T10:58:09.896+03:00'
thumbnail: http://2.bp.blogspot.com/-usQtumhFQ0g/UD3C9Nc6R9I/AAAAAAAAPdM/3bMJSdPmzvM/s72-c/story_bundle_logo.jpg
blogger_id: tag:blogger.com,1999:blog-1498862426470895405.post-5848375297449863303
blogger_orig_url: http://www.tivasyk.info/2012/08/storybundle-13.html
---

<div class="separator" style="clear: both; text-align: center;"><a href="http://storybundle.com/" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="133" src="http://2.bp.blogspot.com/-usQtumhFQ0g/UD3C9Nc6R9I/AAAAAAAAPdM/3bMJSdPmzvM/s200/story_bundle_logo.jpg" width="200" /></a></div>до завершення першої пропозиції <b>storybundle</b> лишається трішки більше 13 годин.<br /><br />для тих, хто, як і я, чекав анонсу <b>першої збірки інді-чтива з цінником «плати, скільки хочеш»</b>, і дочекався але ще не придбав — це чудова нагода стерти пил з платіжної картки і <a href="http://storybundle.com/" target="_blank">придбати збірку</a>. для решти, хто ніколи ще не чув про <i>storybundle</i> — нагода відвідати <span id="goog_1170020773"></span>сайт проекту<span id="goog_1170020774"></span> і подивитися, <a href="http://storybundle.com/" target="_blank">що вони пропонують</a>.<br /><br />по суті це <a href="http://www.tivasyk.info/2010/05/6.html" target="_blank">humble indie bundle</a>, тільки про книжки: <b>п’ять електронних книжок в пригодницькому, фантастичному жанрі</b>, англійською (ну звісно ж) мовою, доступні за ціною, яку визначає сам покупець (<i>pay what you want</i>, тобто плати, скільки хочеш), плюс два продовження бонусом, якщо ціна буде не нижча за середню на момент покупки (зараз це $7). без обмежень на перегляд на різних пристроях, без будь-яких механізмів електронного захисту (drm).<br /><br /><a name='more'></a>звісно, лишається питання якості текстів. поціновувачі достоєвського та прихильники думки «якщо вже читати, то класику» прямують собі лісом. але я дотримуюся іншого світогляду: <b>я ціную класику, проте завжди віддам перевагу фантастиці</b> чи пригодницькому жанру, якщо маю з чого обирати. і відколи в пошуках цікавого чтива я взявся за інді, я не так вже й часто був розчарований, відкривши для себе <a href="http://www.tivasyk.info/2010/08/blog-post_17.html" target="_blank">пітера вотса</a>, <a href="http://www.tivasyk.info/2010/08/blog-post_17.html" target="_blank">корі докторова</a>, <a href="http://www.tivasyk.info/2009/09/blog-post_07.html" target="_blank">джеффа гарріті</a>…<br /><br />на жаль, зараз я не маю часу читати англійською… переключився на французьку, бо вивчення цієї мови наразі є однією з приорітетних життєвих задач. кілька чудових паперових книжок, придбаних за безцінь в стронґовського, стоять ще нечитані на полиці, час від часу облизуюся на них…<br /><br />але! <i>storybundle</i> все-одно придбаю зараз. і рано чи пізно знайду час прочитати. хоча б тому що це мій спосіб проголосувати за інді, <b>за спробу кількох людей робити щось нове</b>. і сподіватимуся, що одного дня в україні з’явиться щось подібне.<br /><br /><b>p.s.</b> придбав. два бандли — собі й братикові на подарунок. до завершення пропозиції — 13 годин і 1 хвилина.