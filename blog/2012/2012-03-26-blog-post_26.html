---
layout: post
title: автівка на прокат в європі
date: '2012-03-26T12:10:00.004+03:00'
author: tivasyk
tags:
- мандри
- автомобіль
modified_time: '2012-03-26T12:10:54.748+03:00'
thumbnail: http://3.bp.blogspot.com/-2QZqTyCRMoM/T3AfrBavelI/AAAAAAAANfI/CnFtaE1TuHI/s72-c/IMG_20120317_065046.jpg
blogger_id: tag:blogger.com,1999:blog-1498862426470895405.post-5298400866640188127
blogger_orig_url: http://www.tivasyk.info/2012/03/blog-post_26.html
---

<div class="separator" style="clear: both; text-align: center;"><a href="http://3.bp.blogspot.com/-2QZqTyCRMoM/T3AfrBavelI/AAAAAAAANfI/CnFtaE1TuHI/s1600/IMG_20120317_065046.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://3.bp.blogspot.com/-2QZqTyCRMoM/T3AfrBavelI/AAAAAAAANfI/CnFtaE1TuHI/s200/IMG_20120317_065046.jpg" width="200" /></a></div>під час <a href="http://www.tivasyk.info/2012/03/blog-post_19.html" target="_blank">відрядження до швейцарії</a> летів насправді до міланського аеропорту «мальпенса», що знаходиться приблизно <a href="http://g.co/maps/y54ph" target="_blank">за 40 км від мілану</a>. але звідти мені потрібно було якось дістатися до лугано, на березі озера <a href="http://g.co/maps/t5t64" target="_blank">за 50 км на північний схід від аеропорту</a>; вартість таксі, за свідченнями різних людей, — від 120 до 200 євро! тому мені одразу порадили взяти автівку в оренду.<br /><br />тож я ще в києві, готуючись до поїздки переглянув пропозиції кількох компаній і спинився на <a href="http://www.hertz.com/rentacar/reservation/gaq/index.jsp?bsc=t&amp;targetPage=reservationOnHomepage.jsp" target="_blank">hertz</a>’і (головним чином просто тому, що мав номер корпоративної знижки). виявилося, що оренда автівки економ-класу на 4 дні вартуватиме… 125 євро (це включно з базовою страховкою, але не враховуючи пальне, звісно). одразу на сайті й забронював собі машинку — проблем з «авалевською» карткою не виникло.<br /><br /><a name='more'></a>в легальному попередженні <i>hertz</i> <a href="http://www.hertz.com/rentacar/byr/index.jsp?targetPage=rentalQualificationsView.jsp#" target="_blank">містилася «лякалка»</a> про те, що вкраїнська водійська посвідка не буде дійсною в італії без додаткового документу, міжнародної водійського посвідчення (idp). трішки непокоївся через це, але почитавши трішки форуми та пригадавши, що через всю польщу до швеції та назад їздив лише <b>зі своєю посвідкою без жодних проблем</b> — вирішив поігнорувати.<br /><br />в мальпенсі мені спершу запропонували <a href="http://www.zerotohundred.com/wp-content/uploads/2010/10/ford1-600x342.jpg" target="_blank">ford fiesta</a>, але в нього виявився зламаний механізм регулювання лівого дзеркала, — добре, що я, навчений колись братиком, <b>уважно оглядав автівку</b>, перш ніж виїхать з парковки, і помітив! автівку замінили на справний <a href="http://indianautosblog.com/wp-content/uploads/2009/10/Fiat_Punto_Creative.jpg" target="_blank">fiat punto</a> і подарували пів баку пального.<br /><br /><div class="separator" style="clear: both; text-align: center;"><a href="http://3.bp.blogspot.com/-jyXlF004OJA/TrKNEJuGGlI/AAAAAAAAL_g/5oZhhxT9RlI/s800/20111102112326.png" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="200" src="http://3.bp.blogspot.com/-jyXlF004OJA/TrKNEJuGGlI/AAAAAAAAL_g/5oZhhxT9RlI/s200/20111102112326.png" width="120" /></a></div>як і колись <a href="http://www.tivasyk.info/2011/06/blog-post_15.html" target="_blank">в мандрівці до швеції</a>, <b>смартфон з навігатором та вчасно залитими картами</b> італії та швейцарії просто порятував — я собі слухав його підказки, не відволікаючись на вивчення мап, і спокійно проїхав 65 кілометрів досить плутаною мережею вуличок та другорядних шосе (не хотів їхати платними швидкісними трасами); а без навігатора дзуськи би так розслаблено доїхав. як на мене, <a href="http://www.tivasyk.info/2011/11/android.html" target="_blank">gps-навігатор</a> — одне з найкорисніших застосувань сучасних технологій в кишені.<br /><br />знову ніде не бачив поліцейських. є камери, і з ними не посперечаєшся. тому всюди суворо дотримувався лімітів на знаках. але! самі італійці та швейцарці не їздять так, як шведи, а, очевидячки, <b>подумки додають 20 км/год до спідометра</b>, як це роблять в нас. втім, жоден водій з тих, хто змушений був час від часу «плестися» за мною, не брався сигналити чи блимати дальнім — жодного разу! терпляче чекали, поки можна буде без порушень випередити.<br /><br />фіат виявився <b>суб’єктивно незручний</b> для мене, що цілком зрозуміло: весь мій водійський досвід «прив’язаний» до <i>opel astra</i>. але об’єктивно — двигунець 1,2 л занадто слабкий, і досить важка машинка дуже не любить їхати швидше 80 км/год; електроніка глушить двигун на світлофорах — я розумію необхідність економії пального та зменшення викидів, але… стартери та акумулятори такі дешеві в європах, чи що? широкі стійки і абсолютно «сліпі» трикутні віконця під ними значно сильніше закривають огляд, ніж на астрі…<br /><br />коротше кажучи, повернувся додому і сів у свою автівку із задоволенням. учора довелося її помити — бо вчергове всю зиму пробігла зачумузена, як танк. і поставив літню гуму, а ви ж бо гадали чому раптом похолодало? =)<br /><br />тим часом наближається дев’яте то (чую, потягне на заміну усіх амортизаторів, з такими дорогами) та поновлення обов’язкової страховки.