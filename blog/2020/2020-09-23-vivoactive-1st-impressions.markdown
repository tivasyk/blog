---
layout: post
title:  "garmin vivoactive 3: найперші враження"
date:   2020-09-23 18:09
categories: blog
tags: 
  - щоденник
  - гаджети
  - біг
---
отримав [годинника]({% post_url 2020/2020-09-15-garmin-vivoactive-3 %}) вчора в обід. одразу ж підключив до connect'а на телефоні, переключив усі повідомлення з pebble на нього. трохи погрався, пробуючи різні циферблати та інші «бантики», налаштував будильник. вранці перед роботою — [пробігся](https://connect.garmin.com/modern/activity/5579886521) (вперше, до речі, побачив здоровезного єнота на нашому «болоті», але не встиг сфотографувати). в конторі ще трохи побавився налаштуваннями — зокрема, замінив стандартні віджети для бігу, ровера та плавання на «панельки» dozen.

![зображення](/assets/images/2020/2020-09-23-vivoactive-1st-impressions_01.jpg)

перші враження — вельми позитивні. все подобається: габарити, форма, матеріяли, якість, екран тощо. тож, насправді, навіть нецікаво писати щось. зачекаю і ще повипробую — а ну ж, як знайдуться цікаві недоліки, тоді й напишу?

![зображення](/assets/images/2020/2020-09-23-vivoactive-1st-impressions_02.jpg)


#### батарея

я отримав годинник (22 вересня, 15:00) з батареєю 75%. щойно (24 вересня, 14:15) поставив на зарядку з батареєю 15%. за цей час я чимало погрався з налаштуваннями і тактильним екраном (увімкнена підсвітка), записав дві пробіжки й невеличку поїздку на велосипеді (разом 130 хвилин запису gps в «розумному» режимі). навряд чи можна робити висновки з цих -60% за 2 доби, хоча це також показник.

на заряджання від 15% до 100% знадобилося трохи більше години (67 хвилин):

* 14:15 — 15%
* 14:30 — 42% (+27%)
* 14:45 — 69% (+27%)
* 15:00 — 89% (+20%)
* 15:15 — 98% (+9%)
* 15:22 ― 100%


#### точність gps

чимало нарікань [в оглядах](https://www.dcrainmaker.com/2017/10/garmin-vivoactive-3-in-depth-review.html) бачив щодо буцім невисокої точності gps;  на форумі garmin хтось писав про похибку 16% відносно іншого годинника garmin, і [зробив висновок](https://forums.garmin.com/sports-fitness/healthandwellness/f/vivoactive-3-3-music/154245/gps-accuracy): «useless for running». я вважаю таку реакцію смішною. 

справді, під час першої пробіжки [годинник записав](https://connect.garmin.com/modern/activity/5579886521) на 10% менший кілометраж (і, відповідно, таку ж похибку в підрахунку всіх похідних характеристик) відносно запису за допомогою додатку [strava на смартфоні](https://www.strava.com/activities/4101072884). 

![розбіжність між strava (ліворуч) та vivoactive](/assets/images/2020/2020-09-23-vivoactive-1st-impressions_05.jpg)

але не все так однозначно!

* спортивний годинник з gps не є прецизійним вимірювальним інструментом;
* я робив запис «з коробки» — в «розумному» режимі (координати пишуться не щосекунди, а залежно від активності, відслідковуються лише супутники gps, але не glonass/galileo) ― він відомий тим, що дещо жертвує точністю заради автономності;
* головне! перевірка відстані за фотографією місцевості в гугломапах з великою кількістю точок дала «цифру», значно ближчу до результату vivoactive, ніж до strava на смартфоні.

![перевірка відстані за гугломапами](/assets/images/2020/2020-09-23-vivoactive-1st-impressions_04.jpg)

тож побігаю ще і поміряю з різними налаштуваннями, суто з інтересу. тому що, насправді, див. пункт перший: це не прецизійний метричний інструмент, і для мене навіть 10% похибки не так важливі, як можливість бачити тренди темпу, каденції та пульсу, і загальний мотиваційний ефект: **головне — бігати, а не міряти**.

**p.s.** додав мітки (теми) до сторінок; перевіряю, чи працюють… так!