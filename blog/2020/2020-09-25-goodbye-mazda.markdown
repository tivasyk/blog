---
layout: post
title:  "прощавай, мазда — je me souviens!"
date:   2020-09-25 16:20
categories: blog
tags: 
  - щоденник
  - автомобіль
  - канада
  - життя
  - позитив
---
у квебеку, на всіх номерних знаках пише: [«je me souviens»](https://fr.wikipedia.org/wiki/Je_me_souviens), українською «я пам'ятаю». тепер я знаю, чому… майже рік [старенька мазда]({% post_url 2016/2016-10-11-blog-post_65 %}) стояла на подвір'ї, поки я возився на новішому, більшому, зручнішому [одисеї]({% post_url 2019/2019-11-04-autumn %}) — взимку мерзла, навесні мокла, влітку припадала листом в тіні розлогого клена. а я… зволікав (бо прокрастинація — наше все, йпрст).

![je me souviens](/assets/images/2020/2020-09-25-goodbye-mazda_01.jpg)

але надійшов час прощатися. на диво, процес виявився дуже простий: учора зайшов на [сайт одного з місцевих… підприємств з утилізації авто](https://ecopieces.ca/mise-a-la-ferraille/), вказав основні деталі з «техпаспорта» (насправді цей папірчик називається тут certificat d'immatriculation і перевидається щороку), отримав оцінку вартості: 299 доларів. погодився. за кільканадцять хвилин перетелефонували й запропонували день.

в призначений день і час (хвилина в хвилину) на чистому евакуаторі під'їхав привітний і ввічливий степан (no kidding: stéphane). ми обмінялися: я йому — «техпаспорт» і ключі, він мені — номерний знак, чек на 299 доларів і спеціяльну довідку про передачу власності (треба зареєструвати в saaq'у), і… все! за п'ять хвилин я був вільний.

![прощавай, мазда!](/assets/images/2020/2020-09-25-goodbye-mazda_02.jpg)

степан з евакуатором самі забрали мою мазду, я трохи поностальгував (прощавай, мазда, я пам'ятатиму!) і поїхав далі працювати. мені сподобалося, треба ще щось здати на металобрухт?
