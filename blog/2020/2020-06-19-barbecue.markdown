---
layout: post
title:  "долучився до культури барбекю"
date:   2020-06-19 14:00
categories: blog
tags: 
  - щоденник
  - канада
  - позитив
---

інколи здається, що [барбекю та гриль](https://en.wikipedia.org/wiki/Barbecue) — то центральний стрижень американської культури; навіть у переважно франкомовному квебеку будинки та подвір'я без величезного (як на український погляд) гриля виглядають… дивно, а обов'язкова «барбекюшна» експозиція в типовому супермаркеті на кшталт canadian tire, rona чи навіть walmart майже обов'язково налічуватиме десяток-два моделей грилів на будь-який смак та гаманець, від малесеньких «вугільних коробок» за двадцять-тридцять долярів до якихось фантастичних агрегатів під дві тисячі. з відповідним набором аксесуарів, запчастин, газових балонів тощо. совєцька традиція шашликів на травневі свята спаде на думку, як порівняння — але й близько не наближається за розмахом.

ми, імігранти, «трималися» три роки — і нарешті здалися: маємо тепер і собі портативний газовий гриль на веранді ([napoleon travelq 285x](https://www.napoleon.com/en/us/grills/products/portable-grills/travelq-series/travelq-285x-tq285x-rd-1), кому цікаво).

![зображення](/assets/images/2020/2020-06-19-barbecue_01.jpg)

замовив ще першого червня, але через «вірусні» затримки в ups довелося чекати нескінченні два тижні (замість двох днів!) і пропустити два уікенди. але нарешті випробували таки шайтан-машину! 

![зображення](/assets/images/2020/2020-06-19-barbecue_02.jpg)

*p.s.* маленькі кабачки грилюються найсмачніше, якщо їх не кришити кружечками, а просто розрізати навпіл уздовж і так припекти — дуже соковиті.
