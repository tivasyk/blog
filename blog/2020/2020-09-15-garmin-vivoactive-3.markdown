---
layout: post
title:  "замовив собі garmin vivoactive 3"
date:   2020-09-15 15:05
categories: blog
tags: 
  - щоденник
  - плавання
  - біг
  - гаджети
---

миленька затято бігає підтюпцем, і то вже більше року. придбала собі симпатичний [garmin forerunner 735xt](https://buy.garmin.com/en-CA/CA/p/541225) та інше причиндалля для додаткової мотивації. готувалася до тутешнього [муніципального півмарафону](https://www.coursesthematiques.com/demi-marathon-de-longueuil-fr) і засмутилася, коли його скасували через covid. час від часу витягує і мене на пробіжку, хоча до цього часу я уникав бігу як чорт ладана!.. тож я починаю потроху «втягуватися» і щонеділи ми біжимо разом [10-12 км навколо тутешнього парку](https://www.strava.com/activities/4054146480) і фотографуємо на ходу як не оленят, то качок чи гусей.

якось непомітно захотів і я ж собі поміняти свої pebble та [garmin swim]({% post_url 2014/2014-09-11-blog-post %}) на щось симатичне і мультиспортове, щоби теж трохи самовмотивуватися не припиняти бігати, і повернутися до басейну. вагався, пригадуючи ціни, придивлявся до різних «економних» варіантів на kijii, а тоді зазирнув поглянути на сайт garmin…

…і дивом утрапив на якісь неймовірні знижки до дня народження компанії. не втримався — замовив [vivoactive 3](https://buy.garmin.com/en-CA/CA/p/571520/pn/010-01769-10) за **129 доларів** (канадських!) плюс податки. так, стара модель (осінь 2017), але за таку ціну — ок. тепер нервую, бо не шлють (минуло п'ять днів).

![замовив garmin vivoactive 3](/assets/images/2020/2020-09-15-garmin-vivoactive-3_01.jpg)

**p.s.** шалені знижки до свого дня народження garmin роздавав лише впродовж [24 годин 10 вересня](https://www.garmin.com/en-ZA/promotions/birthdaysale2020/). треба додати якесь нагадування до календаря, щоби слідкувати наступного року.

#### навіщо?

**garmin swim** чудовий у своїй простоті: мені подобається, як він вигладає (електронне ретро), що батарейку можна легко замінити і від однієї «пігулки» він працює півроку. але він «вміє» лише плавати в басейні, а синхронізується з garmin connect лише через ant+ — для якого доводиться тримати вдома windows, бо навчити пінгвіна не вдалося, а мій телефон не має відповідного модуля. не має жодних «розумних» функцій (налаштування циферблата? повідомлення і нагадування з телефона? sdk для програмування? ніт!) я довго носив garmin swim цілодобово, як єдиний годинник… але врешті-решт pebble мене швидко розбестив =)

**pebble steel** мені все ще дуже подобається: екран e-ink, компактний сталевий корпус, «розумні функції» (з підключенням до телефона і без), синхронізацію через енергоефективний bluetooth 4.0, водозахищеність… [може слугувати за іграшку]({% post_url 2018/2018-11-20-blog-post_20 %}) для інженера або програміста! і, зрештою, ціною: я придбав свій за $20 на kijiji. свого часу це була справжня «бімба» — без gps, але з підключенням до телефона і одним-двома додатками на годиннику/телефоні, pebble слугував за непоганий спортивний трекер на біговій стежці, на велосипеді й у басейні! на жаль, коли pebble продався fitbit'ам у 2016, всі онлайові сервіси швидко поприкривали сумісність із ним (не сумніваюся, що на вимогу fitbit'а) — зокрема, strava і swim.com, якими я користувався… завдяки rebble.io, сталевий pebble залишився чудовим «розумним» годинником, але реєстрація спортивної активності, хоч і можлива теоретично (приклад: [jayps](https://apkpure.com/fr/jayps-for-pebble-bike-gps/com.njackson)), але складна і незручна.

тож ось. судячи з [описів](https://buy.garmin.com/en-CA/CA/p/571520/pn/010-01769-10#specs) та [оглядів](https://www.dcrainmaker.com/2017/10/garmin-vivoactive-3-in-depth-review.html), **garmin vivoactive 3** поєднує найкращі й найважливіші для мене риси garmin swim та pebble, додаючи ще й автономний модуль gps (тобто, бігати й виїздити ровером тепер можна навіть без телефона), барометричний альтиметр, термометр, оптичний пульсомір і тактильний екран — і все це за 129 доларів? no-brainer! 

з потенційних недоліків — лише автономність (тиждень макс.), але спробую до цього звикнути.

![замовив garmin vivoactive 3](/assets/images/2020/2020-09-15-garmin-vivoactive-3_02.jpg)

**p.p.s.** сьогодні 21-ше — годинник ще навіть не в дорозі. але garmin взяв 10 *робочих* днів на обробку замовлення і ще 3-5 днів на власне доставку… це означає, що відправлять, мабуть, останньої секунди 24-го, і приїде хіба на сам кінець місяця, якщо не в перших числах жовтня =( а до того часу — [непозбувна бентега](https://www.strava.com/athletes/440443). 

**p.p.p.s.** та невже ж нарешті в дорозі?! завтра ввечері чекатиму.

![замовив garmin vivoactive 3](/assets/images/2020/2020-09-15-garmin-vivoactive-3_03.jpg)

**p.p.p.p.s.** він приїхав! перші враження дуже позитивні. випробую — щось напишу, можливо.

![замовив garmin vivoactive 3](/assets/images/2020/2020-09-15-garmin-vivoactive-3_04.jpg)
