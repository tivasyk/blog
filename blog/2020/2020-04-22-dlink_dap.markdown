---
layout: post
title:  "блиск і злидні бездротових повторювачів d-link"
date:   2020-04-22 22:00
categories: blog
tags: 
  - щоденник
  - мережі
  - негатив
  - поновлено
---

три роки тому я купував собі рутер, і в довагу отримав [два бездротових повторювачі d-link dap-1520]({% post_url 2017/2017-12-24-125-kijij %}). трохи покористувався одним з них, роздаючи гостьовий інтернет за потреби, але переважно ці штуки пилючилися в шафі. аж тут я взявся переналаштувати їх, щоби трохи покращити покриття вдома. ідея була така: попідключати їх до прихованого ssid'у в «швидкому» діапазоні 5 ггц, і роздавати повільніше підключення 2,4 ггц пристроям, яким важкувато самотужки «дострілити» до рутера.

звісно ж, не так воно сталося, як гадалося.

можливо, ідея підключити ті подовжувачі до 5 ггц була смішна: діапазон сам собою «затухає» з відстанню значно швидше. але переважно, гадаю, проблема в тому, що dap-1520 зокрема (і, можливо, бездротові подовжувачі назагал) — повний відстій:

* відмовились підключатися до прихованого ssid;
* відмовились підключитися до відкритого ssid в діапазоні 5 ггц!
* підключений до відкритого ssid'у на 2,4 ггц і розташований на півдорозі від мого ноутбука до рутера, повторювач змусив мій ноутбук перепідключитися до нього (бо сигнал сильний), але дав швидкість утричі нижчу, ніж якщо його вимкнути, а ноутбук не рушити з місця;
* вишенька: підключений через повторювач ноутбук навіть не отримав свою фіксовану ip від dhcp; 

висновок: ні до чого не придатне гуано, треба виставити на kijiji по $20 штука =)

**поновлено** (2020-05-02). продалося за $30 обидва.
