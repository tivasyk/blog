---
layout: post
title: невловимі баули
date: '2016-08-25T15:10:00.000+03:00'
author: tivasyk
tags:
- життя
- канада
modified_time: '2016-08-29T13:10:12.134+03:00'
thumbnail: https://2.bp.blogspot.com/-pwECmZH4Li8/V77d26hl3jI/AAAAAAAA1RU/ykLr4AksI5I8gYwesa9SdFEeHGOuBT6KwCLcB/s72-c/derby_baul.jpg
blogger_id: tag:blogger.com,1999:blog-1498862426470895405.post-7327031470698900074
blogger_orig_url: http://www.tivasyk.info/2016/08/blog-post_25.html
---

<div class="separator" style="clear: both; text-align: center;"><a href="https://2.bp.blogspot.com/-pwECmZH4Li8/V77d26hl3jI/AAAAAAAA1RU/ykLr4AksI5I8gYwesa9SdFEeHGOuBT6KwCLcB/s1600/derby_baul.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://2.bp.blogspot.com/-pwECmZH4Li8/V77d26hl3jI/AAAAAAAA1RU/ykLr4AksI5I8gYwesa9SdFEeHGOuBT6KwCLcB/s200/derby_baul.jpg" width="200" /></a></div>зненацька чи не найбільшою проблемою наразі в процесі підготовки до від’їзду виявився… пошук баулів, — ємних, але легеньких і недорогих сумок для пакування купи речей, які потрібно забрати зі собою.<br /><br />derby пропонує <a href="http://derby.ua/ru/catalogue/9/12/4280/" target="_blank">підходящу модель</a>: легенька 120-літрова торба з тонкого поліестру, в котру можна чорта запхати і ще буде трохи місця. і досить недорого. <a href="http://rozetka.com.ua/baul_rozkladnoy_120/p3646761/" target="_blank">знайшов на rozetka</a>, замовив, під час віддзвону зайвий раз перепитав, чи точно є в наявності 10 штук? є! за кілька днів телефонують: знайшли лише два. а бодай би ви так жили…<br /><br />забрав ті два баули, шукаю далі. знайшов в <a href="http://iderby.ua/v-dorogu/dorozhnaya_sportivnaya_sumki/030012000-baul-derby-chorniy.html" target="_blank">інтернет-крамниці виробника</a>, замовив, знову перепитую, чи є в наявності? наразі нема, але наступного понеділка буде, хоч кров з носу! гаразд, чекаю. минає тиждень, минає два… сам телефоную, дізнаюся стан замовлення, — ще нема, от-от привезуть! ще чекаю тиждень, знову телефоную, — ну буквально завтра будуть! ще чекаю, набираю… те саме.<br /><br />та ви показилися! це не ракети, не автомобілі, не медустаткування! це квадратний метр дешевого поліестру й кільканадцять стьожків, іпіямать.<br /><br />двадцять чотири дні очікування. як гадаєте, в понеділок зможуть продати?<br /><br /><b>поновлення</b> (2016-08-29). чудово: сьогодні iderby таки доправляє мені моє замовлення. <b>знижка </b>за обсяг (точніше, за суму замовлення більше півтори тисячі гривень, якщо не помиляюся) склала <b>20%</b> — тож ціна баула складає фактично 212 гривень, а не 265, як у rozetka. тож, мабуть, варто було й чекати.