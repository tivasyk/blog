---
layout: post
title: 'щоденник емігранта: перший день'
date: '2016-09-19T03:40:00.000+03:00'
author: tivasyk
tags:
- життя
- канада
- щоденник емігранта
modified_time: '2016-09-19T21:17:26.653+03:00'
thumbnail: https://2.bp.blogspot.com/-_yi6wuiLK_o/V95jjKZ69qI/AAAAAAAA2jU/Ydu93nvo64sclQJc2uLXLHpT1o9u3tmLwCLcB/s72-c/IMG_20160916_065523_resize.jpg
blogger_id: tag:blogger.com,1999:blog-1498862426470895405.post-5699703133639971580
blogger_orig_url: http://www.tivasyk.info/2016/09/blog-post_19.html
---

попередня частина: <a href="http://www.tivasyk.info/2016/09/blog-post_17.html" target="_blank">щоденник емігранта: переліт</a> <br /><br />отже, 15 вересня збулася наша з миленькою мрія, на котру ми працювали п'ять років: ми «залендилися» у квебеку.<br /><br /><h3>десинхроноз на 7 часових поясів</h3><a href="https://2.bp.blogspot.com/-_yi6wuiLK_o/V95jjKZ69qI/AAAAAAAA2jU/Ydu93nvo64sclQJc2uLXLHpT1o9u3tmLwCLcB/s1600/IMG_20160916_065523_resize.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="112" src="https://2.bp.blogspot.com/-_yi6wuiLK_o/V95jjKZ69qI/AAAAAAAA2jU/Ydu93nvo64sclQJc2uLXLHpT1o9u3tmLwCLcB/s200/IMG_20160916_065523_resize.jpg" width="200" /></a>повкладавшись, чи то пак попадавши спати після перельоту, вранці ми дізналися, нарешті, що таке <a href="https://uk.wikipedia.org/wiki/%D0%94%D0%B5%D1%81%D0%B8%D0%BD%D1%85%D1%80%D0%BE%D0%BD%D0%BE%D0%B7" target="_blank">десинхроноз</a> : трохи дивно, але організм, виявляється, не спить свої сім-дев'ять годин, а намагається дотримуватися київського часу.<br /><br />після довжелезного дня тривалістю двадцять чотири години я проспав лише чотири чи п'ять годин, прокинувшись досить рано за місцевим часом. півдня ходив живчиком, а <b>о четвертій-п'ятій за монреалем почав позіхати</b>. досвічені люди підказують, що попри бажання подрімати вдень, варто протриматися на ногах до вечора, аби швидше адаптуватися. о восьмій чи дев'ятій вечора очі злипаються. на щастя, о цій годині у вересні тут вже смеркає за вікном.<br /><br />проте наступного дня, 17 вересня, я прокинувся взагалі посеред ночі, о пів на третю! довелося сідати на кухні й друкувати <a href="http://www.tivasyk.info/2016/09/blog-post_17.html" target="_blank">попередній допис до щоденника</a> =) ввечері 17-го я знову пішов спати о дев'ятій вечора, не в змозі прочитати ані сторіночки з девіда гіммеля на сон, — зате сьогодні прокинувся вже о п'ятій: адаптуюся! вікіпедія підказує, що <b>після перельоту семи часових поясів</b> на захід людина повністю звикає до нового часу десь за сім днів.<br /><br /><a name='more'></a>до речі, подумалося таке: в києві я зазвичай прокидався о пів на сьому ранку, ввечері вкладався не раніше одинадцятої і обов'язково читав принаймні півгодини перед сном… але якби décalage horaire допоміг мені пересунути цей графік на годинку раніше, я був би дуже задоволений: завжди мріяв прокидатися раніше, але так, щоби не роздирати очі силою.<br /><br /><h3>номери соціального страхування</h3><div class="separator" style="clear: both; text-align: center;"><a href="https://2.bp.blogspot.com/-jN1MnXWERNY/V97hmQVnElI/AAAAAAAA2lA/wtgG-RqqoPQPN4q35nNPbLsCTUZw9jWQgCLcB/s1600/IMG_20160918_142802_resize.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="112" src="https://2.bp.blogspot.com/-jN1MnXWERNY/V97hmQVnElI/AAAAAAAA2lA/wtgG-RqqoPQPN4q35nNPbLsCTUZw9jWQgCLcB/s200/IMG_20160918_142802_resize.jpg" width="200" /></a></div>отже, вранці першого ж дня, 16 вересня, ми попрокидалися досить рано та, поснідавши, провівши дітей друзів на шкільний автобус, а господиню на роботу, ми ще трохи відпочили, та й подалися <a href="https://www.google.ca/maps/place/Service+Canada+Centre/@45.5368377,-73.4649266,16.5z/data=!4m5!3m4!1s0x4cc904a7d7eaf97f:0x6fcaa6db23ebdeb5!8m2!3d45.5369774!4d-73.4645865?hl=fr" target="_blank">до найближчого офісу service canada</a>, аби отримати номери соціального страхування. ну як подалися… лонгьой — переважно одно- та двоповерхове передмістя монреаля, тож відстані тут чималі, пішки не дуже то й побігаєш, далеко. дяка друзям: товариш практично взяв нас за руку, завіз автівкою на місце й побув поруч, поми ми оформлювали документи.<br /><br />номер соціального страхування — приблизний відповідник українського ідентифікаційного коду фізичної особи: <b>дев'ять цифр на паперовій довідці</b>. раніше видавали пластикові картки, але згодом відмовилися — певно тому, що це спонукає людей носити картку з собою, а це непотрібно: sin (<a href="http://www.esdc.gc.ca/en/sin/overview.page?" target="_blank">social insurance number</a>, або nas у квебеку: <a href="http://www.edsc.gc.ca/fr/numero_assurance_sociale/apercu.page" target="_blank">numéro d'assurance sociale</a>) потрібен для влаштування на роботу, доступу до певних державних послуг та ще кількох досить специфічних і, м'яко кажучи, не щоденних бюрократичних процедур. тим часом нам принаймні у двох різних установах радили зберігати цей код в таємниці (тож я не публікуватиму, мабуть, свій у блозі, хаха). я, щиро кажучи, не пригадую, щоби в україні хтось дуже непокоївся за секретність свого іпн'у*, його ж наче збираються чи не в паспорті друкувати? <br /><br />візит до офісу service canada настільки ж відрізняється від візиту до якоїсь держадміністрації в україні, як переліт із британськими авіалініями — від трансатлантичної подорожі на <a href="https://uk.wikipedia.org/wiki/%D0%9C%D0%B5%D0%B9%D1%84%D0%BB%D0%B0%D0%B2%D0%B5%D1%80" target="_blank">«мейфлавері»</a>… ми під'їхали до акуратної одноповерхової споруди з відкритою парковкою. всередині — світлий і комфортний open space (із легкими двометровими стінками між робочими місцями), а не вузькі облуплені коридори. увійшовши, потрапляєш просто до робочого місця секретаря, чи як там зветься ця посада: привітна усміхнена молодиця запитує про мету візиту, реєструє та просить зачекати у спеціальній зоні зі зручними стільчиками та соціальною рекламою на величезному екрані. поки чекаємо, з інтересом спостерігаємо, як одні службовці час від часу гуляють з горнятками та спілкуються між собою, поки інші приймають відвідувачів у відкритих <a href="https://fr.wikipedia.org/wiki/Bureau_%C3%A0_cloisons" target="_blank">«кабінках»</a>. приємно і зручно те, що, на відміну від україни, тут <b>нема очікування в нескінченних чергах</b>: після невеличкої черги до секретаря ми собі розслаблено гомоніли в зоні очікування, аж поки по нас не вийшов симпатичний привітний дядечко і запросив до вільної кабінки.<br /><br />власне сам процес оформлення простий: надаєш службовцю паспорти і дозволи на постійне проживання, — і чекаєш, поки надрукують папірці з номерами, п'ятихвилинна справа. в нашім, випадку, щоправда, так швидко не було через дві несподіванки:<br /><ul><li>«офіцер» виявився балакучим, час від часу відсувався від роботи і гомонів з нами про те й про се: звідки ми, на кого навчалися, чи знайомі з книжками … тощо;</li><li>двох з наших діток ще чомусь не виявилося в системі, тож нам доведеться знову завітати до service canada наступного тижня.</li></ul>впоравшись із цією справою, ми поїхали додому обідати. <br /><br /><h3>перші враження від помешкань: ікс з половиною</h3>в процесі іміграції дуже важливо, на мою скромну думку, щоби на місці були хороші знайомі. тому що цілком природньо, що середньостатистичний новий імігрант, м'яко кажучи, трохи збентежений: довкола все нове, але поза банальною соціальною адаптацією є цілий <a href="https://www.immigrantquebec.com/sinstaller/premiers-jours-au-quebec/les-premieres-demarches-administratives/" target="_blank">перелік перших кроків</a>, які обов'язково треба здійснити якомога скоріше, щоби облаштуватися. номери соціального страхування — то лише перший, чи не найпростіший з тих кроків. <b>нам пощастило</b>: наші друзі зустріли нас дуже тепло і буквально за руку водять всюди перші дні по ключових етапах. <br /><br />отже, пообідавши, ми одразу пішли подивитися два помешкання в найближчих будинках: 4½ та 5½.<br /><br />у квебеку цікава система класифікації квартир: <b>ікс з половиною</b>. це позначає кількість приміщень у помешканні, включно з кухнею та вітальнею, при цьому санвузол вважається «половинкою». наприклад, квартира 4 з половиною — це кухня й вітальня, як правило не розділені (тому в інших провінціях, на відміну від квебека, їх вважають не двома окремими приміщеннями, а одним), дві спальні та санвузол.<br /><br />ще кілька особливостей тутешнього ринку житла, з того, що я зауважив:<br /><ul><li>вартість оренди квартир, що їх пропонують агенції нерухомості, включає, як правило, всі комунальні платежі;</li><li>квартири найчастіше здаються невмебльовані, але часто з обладнаною кухнею;</li><li>часто будинки мають підземні гаражі (за окрему доплату $40-60 на місяць);</li><li>чимало будинків мають ще 15-метрові басейни на першому поверсі, відвідування безкоштовне для мешканців (себто включене в орендну плату); </li><li>якщо в будинку є обладнана загальна кімната для прання, то встановлювати власну пралку в помешканні не дозволяється, та й щодо іншої великої побутової техніки є обмеження;</li><li>квартиру від агенції, коли вона звільнилася після завершення контракту, не просто прибирають до наступної оренди, а роблять ремонт з фарбуванням стін, лакуванням стін, ремонтом сантехніки за потреби тощо; </li><li>угоди про оренду укладають, як правило, на рік, з пріоритетним правом орендаря подовжити угоду.</li></ul>я не винаймав помешкання у києві, тож мені важко порівнювати, але загалом я дуже приємно вражений тим, наскільки тутешній ринок житла цивілізованіший за український.<br /><br />обидві квартири, що ми переглянули цього дня, нам сподобалися: обидві в будинках з цікавими додатковими сервісами (гараж, басейн, пральна кімната), неподалік метро і місцевого торгівельного центру. далі порівняння стає цікавіше:<br /><br />квартира <b>4½</b>:<br />+ 10 поверх, гарний краєвид на річку;<br />+ друзі мешкають зовсім поруч, на сусідньому поверсі;<br />– немає посудомийки (ми звикли до цього в києві), і заборонено встановлювати;<br /><br />~ тенісний корт в будинку (я до цього байдужий);<br />~ 10 хвилин пішки до метро; <br />~ вартість <b>$1'019 на місяць</b> (комунальні платежі включено).<br /><br />квартира <b>5½</b>:<br />~ шостий поверх (але вид з балкона зовсім не такий привабливий);<br />~ лише 5 хвилин пішки до друзів в гості;<br />+ додаткова, третя спальня! для нас це чималий плюс;<br />+ другий санвузол з душовою кабіною; <br />+ є посудомийка;<br />+ 5 хвилин пішки до метро, і є критий перехід (це важливо в сніжну зиму, а тут всі зими сніжні, не так, як в україні);<br />~ ціна <b>$1'250 на місяць </b>(комунальні платежі включено).  <br /><br />звісно, ціна трохи лякає в обох випадках, якщо порівнювати до україни, особливо враховуючи те, що поки бодай хтось із нас не влаштувався на роботу, ми не маємо жодного прибутку, і навіть державних соціальних виплат на діток ми ще не можемо отримати, поки не оформимо решту обов'язкових документів (зокрема медичне страхування, якщо не помиляюся). але як для канади — то не є дорого, насправді.<br /><br />а <b>з помешканням потрібно визначатися якомога швидше</b>, тому що лише маючи постійну адресу (тобто угоду про агенду), можна влаштувати діток до школи: тут немає дурнуватої совєцької «прописки», але деякі державні сервіси прив'язані до адреси проживання.<br /><br />в підсумку: поки що схиляємося до вибору на користь 5½, але ще намагатимемося знайти і переглянути альтернативні варіанти.<br /><br /><h3>рахунок в банку і кредитні картки</h3>в найближчому торгівельному центрі <a href="https://www.placelongueuil.com/" target="_blank">place longueuil</a> є відділення <a href="https://uk.wikipedia.org/wiki/%D0%9A%D0%BE%D1%80%D0%BE%D0%BB%D1%96%D0%B2%D1%81%D1%8C%D0%BA%D0%B8%D0%B9_%D0%B1%D0%B0%D0%BD%D0%BA_%D0%9A%D0%B0%D0%BD%D0%B0%D0%B4%D0%B8" target="_blank">банку rbc</a>. ми були завчасу записані на прийом, тож о 15:00 на нас вже чекали. фахівець по роботі з клієнтами, привітна молодиця приділила нам стільки уваги, скільки було необхідно, щоби ми почувалися, наче й справді кололівський банк канади останній рік лише на наш візит і чекав: про життя та переїзд ненав'язливо розпитала, нашу французьку мову похвалила, в деталях про послуги банку та оптимальні варіанти розповіла, незрозумілі нюанси терпляче пояснила…<br /><br />і за якихось <b>дві години приємних бесід французькою</b> нам з миленькою:<br /><ul><li>відкрили спільний поточний рахунок в канадських доларах;</li><li>до цього рахунку замовили дебетні картки (прийдуть поштою за тиждень);</li><li>відкрили додатково спільний рахунок в доларах сша, на який ми одразу поклали більшу частину привезених зі собою коштів (в україні я конвертував заощадження саме в американські долари), решту конвертували в канадські долари і поклали на поточний рахунок;</li><li>додатково замовили дві кредитні картки з лімітом $2000, адже в канаді <b>кредитна історія є бох</b>!</li></ul>цікаво, що pin-коди до банківських карток в rbc не видають в конвертиках, а дозволяють ще під час замовлення картки вказати довільно, і код може бути довший за 4 цифри. картки випускаються протягом тижня, і по них не потрібно знову йти до відділення — надсилають поштою. а для негайного доступу до грошей на поточному рахунку видають просто на місці <b>тимчасові картки</b> трохи незвичного для нас виду: на них немає ембосованого номера, а є біле поле, де маркером від руки співробітник банку записує номер та ім'я власника. ці тимчасові картки мають якесь обмежене застосування (здається, можна лише розраховуватися в крамницях та знімати готівку тільки в мережі банкоматів rbc).<br /><br /><h3>канадський мобільний номер</h3>нарешті остання корисна справа, яку ми встигли зробити першого дня в канаді — вийшовши з відділення банку і пройшовши може двадцять метрів, ми <a href="http://www.fido.ca/" target="_blank">на стійці fido</a> придбали за $40 на місяць плюс податки <b>контракт на мобільний номер</b> з безлімітними дзвінками по канаді та 2 гігабайтами даних.<br /><br />для оформлення угоди знадобився паспорт, взірець чека з інформацією про рахунок (для автоматичних розрахунків наприкінці місяця) і кільканадцять хвилин для оформлення угоди.<br /><br />ми вирішили скористатися порадою друзів та обмежитися поки що одним номером з міркувань економії. згодом можна буде на той самий рахунок додати ще один номер на тих самих умовах, але вже за $35 на місяць.<br /><br />ну от, власне, і все. хоч було ще не пізно — шоста година, — але для нас активна частина дня досить скооро завершилася вечерею з бокалом вина, бо очі вже злипалися через отой бісів десинхроноз.<br /><br />далі буде щоденник емігранта: нарешті вікенд!<br /><ul><li>соціальна допомога: «годівничка»</li><li>olx по-канадськи — кіджіджі</li><li>вибір автівки, перші оглядини</li></ul>_____<br />* для здійснення такої дрібниці, як переказ грошей на рахунок  фізичної особи через онлайн-банкінг «аваль», потрібно знати іпн  отримувача! ото й по всій секретності.