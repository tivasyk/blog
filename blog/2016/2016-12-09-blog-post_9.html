---
layout: post
title: про теоретичний іспит на водійську посвідку в канаді
date: '2016-12-09T18:40:00.002+02:00'
author: tivasyk
tags:
- життя
- канада
- автомобіль
modified_time: '2017-03-11T04:19:26.268+02:00'
thumbnail: https://1.bp.blogspot.com/-odX5LdK1tAo/WEree8A2oPI/AAAAAAAA8FU/DgFqeXrcLuIOKx_frY-erf9R3XtOMC7BACLcB/s72-c/IMG_20161207_154153_lomo.jpg
blogger_id: tag:blogger.com,1999:blog-1498862426470895405.post-5584045566431764199
blogger_orig_url: http://www.tivasyk.info/2016/12/blog-post_9.html
---

<div class="separator" style="clear: both; text-align: center;"><a href="https://1.bp.blogspot.com/-odX5LdK1tAo/WEree8A2oPI/AAAAAAAA8FU/DgFqeXrcLuIOKx_frY-erf9R3XtOMC7BACLcB/s1600/IMG_20161207_154153_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://1.bp.blogspot.com/-odX5LdK1tAo/WEree8A2oPI/AAAAAAAA8FU/DgFqeXrcLuIOKx_frY-erf9R3XtOMC7BACLcB/s200/IMG_20161207_154153_lomo.jpg" width="200" /></a></div>дуже коротенько розповім про теоретичний іспит на водійську посвідку в канаді. <br /><br />почну здалеку: я маю українську посвідку, і вона дозволяє мені керувати автівкою у провінції квебек <b>впродовж шести місяців від дня прильоту</b>. <a href="http://www.cic.gc.ca/english/newcomers/after-transportation-driving.asp#Licences" target="_blank">в інших провінціях цей термін інший</a> (як правило, менший) — наприклад, <b>в онтаріо лише 60 днів!</b> в принципі, єдина вимога до іноземної посвідки тут — написи англійською чи французькою мовою, або ж офіційний переклад посвідки (плюс, звісно, сам документ, бо сам переклад не дає права керувати автівкою). мені про це нагадали, коли я купував автомобіль — бо в мене посвідка перехідного зразка (вже не совєцька, але ще не пластикова), де чомусь лише ім'я додатково подане латинкою, але жодні інші написи не перекладено.<br /><br />щоби отримати канадську водійську посвідку, потрібно скласти два іспити: теоретичний та практичний, тут без сюрпризів. для нових водіїв правила дещо складніші, ніж в україні — тут існують посвідки учня, стажера, і треба пройти декілька доволі тривалих етапів, перш ніж видадуть справжню, «дорослу» посвідку. але імігрантам зараховують досвід від року видачі їхньої іноземної посвідки. мені зарахували <b>170 місяців досвіду</b>.<br /><br />найперше потрібно <b>зателефонувати до так званої організації з безпеки руху квебека (saaq) та записатися на теоретичний іспит</b>. я не знав цього, тож просто зайшов до найближчого відділку saaq (щось подібне до наших мревів, тільки менше, швидше і значно, значно зручніше) — там мені сказали «дзвоніть та записуйтеся» і видали невеликий папірець із координатами та місцем, де занотувати дату/час призначеної зустрічі.<br /><br /><a name='more'></a>зателефонувавши, я не з першого разу зрозумів, як там все влаштовано: по-перше, з вами розмовляє робот, і щось його запитувати чи уточнювати нема сенсу; по-друге, він запитує <b>номер досьє в saaq'у</b>, і я не знаю, як чинити тим, в кого цього номера ще немає (можливо, я щось прослухав). мені ж той номер призначили, коли я <a href="http://www.tivasyk.info/2016/09/blog-post_65.html" target="_blank">купував та реєстрував автомобіль</a>, тож з другого разу я пробився до живого оператора.<br /><br />я телефонував десь у десятих числах листопада — а сам іспит мені призначили на 7 грудня. це квебек, хаха. для підготовки я мав позичений посібник <a href="https://www.amazon.ca/Guide-route-%C3%89dition-2004/dp/2551196582/ref=sr_1_9?ie=UTF8&amp;qid=1481294606&amp;sr=8-9&amp;keywords=guide+de+la+route" target="_blank">«guide de la route» (2004 року)</a>, <a href="https://testdeconnaissances.saaq.gouv.qc.ca/code/undefined/" target="_blank">онлайновий тест на сайті saaq</a> та місяць часу.<br /><br />оцініть іронію ситуації: <b>в день іспиту</b> я приїхав до центрального відділку saaq в монреалі власною автівкою. це не мрев: тут є велика, добре впорядкована парковка, де повно місця для всіх відвідувачів. я приїхав десь за півгодини до призначеного часу, тож довелося трохи почекати — людей було чимало, але я без проблем знайшов вільний стілець, тож підпирати стіну не довелося.<br /><br />зрештою оголосили (англійською і поганенькою французькою, хаха): кому призначено на такий-то час — <b>підходьте на реєстрацію</b>. в чергу перед трьома віконцями вишикувалося близько двох десятків людей, ресепшіоністи швиденько перевірили прізвища, видали талончити з номерами та відправили до зали очікування номер два.<br /><br />тут знову довелося почекати з півгодини. я цікаво провів час, слухаючи собі аудіокнижку та роззираючись навколо. приміром, здоровенний афроканадець не першої вже молодості (за тридцять), що по-підлітковому смикається і розмахує руками, слухаючи репак в навушниках (добре, не підспівував) — це весело спостерігати.<br /><br />коли не великому екрані висвітило мій номер — молодиця у вказаному віконці ретельно перевірила мої документи, перевидала мені сертифікат на автомобіль (бо я міняв адресу в зв'язку з переїздом з одного поверху на інший в тій самій будівлі, але по новий сертифікат прийти до saaq'а забув), та відправила назад до зали почекати ще 5 хвилин другої появи мого номеру на табло.<br /><br />документи, які знадобилися мені:<br /><ul><li>картка постійного мешканця (carte de résident permanent);</li><li>картка державного медичного страхування (carte d'assurance maladie) або сертифікат відбору квебека (certificat de sélection du québec), якщо картку ще не встигли видати — вона приходить через три місяці після реєстрації у відповідній державній службі;</li><li>українська водійська посвідка;</li><li>переклад української посвідки англійською або французькою мовою (офіційний — тобто від перекладача в ордені).</li></ul><br />потім жіночка у іншому віконечку сфотографувала мене, перевірила зір, показавши табличку з велетенськими літерами (проблема була не в тому, щоби їх побачити, а лише щоби не переплутати знову j та g, як під час дзвінка до страхової desjardin), взяла <b>оплату за іспит</b> (11 канадських доларів, можна сплатити кредиткою, готівкою, чеком), запитала, якою мовою мені зручно складати іспит (української не пропонували — лише французька чи англійська), тоді видала якусь роздруківку та відправила до зали іспитів.<br /><br />на вході довелося почекати ще п'ять хвилин, поки вже мене назвали на прізвище та запросили до власне зали, де проходить іспит. не дуже велике приміщення, в якому на манер відкритого офісу (openspace) встановлено півтораметрові перегородки, що умовно розділяють залу на тридцять з гаком мінімалістичних робочих місць (cubicles): прикручений до підлоги таборик, сенсорний дисплей перед очима, поличка для рук і все.<br /><br />я складав іспит французькою. формат істпиту — тест: ілюстровані питання з кількома варіантами відповідей, треба обрати одну правильну. <b>іспит відбувається у три етапи</b>, між якими можна зробити невеличку перерву (кілька хвилин), але ані виходити з зали, ані користуватися будь-якими електронними пристроями не можна:<br /><br /><ul><li>правила безпеки руху (code de securite routiere) — 16 питань (потрібно правильно відповісти на 12);</li><li>знаки та розмітка (signalisation) — 16 питань (потрібно відповісти на 12);</li><li>вимоги до класу B (theorique specialisation - classe 5) — 32 питання (потрібно відповісти на 24, якщо не помиляюся).</li></ul>загалом тест мені сподобався: сенсорний екран достатньо великий і зручний, додатково ілюстрацію можна (і треба!) збільшувати на весь екран, щоби добре роздивитися нюанси запропонованої ситуації. <b>час не обмежують</b> — сиди, поки не впораєшся (або не завалиш, хаха).  кажуть, що навіть дозволяють користуватися паперовими словниками (хоча я  би заборонив). самі питання хоч і подібні до онлайнового тренувального тесту, але відчутно складніші.<br /><br />найчастіший формат такий: на ілюстрації подано якусь дорожню ситуацію, на якій цифрами 1-6 позначено транспортні засоби, і ставиться питання: хто з учасників порушує правила? варіанти відповідей: a) 1, 2, 6; b) 2, 4, 6 тощо. інший формат, на якому я найчастіше «зависав»: показано дорожню ситуацію з точки зору водія або вид на сало автівки, з пронумерованими зонами уваги від 1 до 4, і пропонується питання: яка зона чи зони є (найбільшим) джерелом ризику в цій ситуації? варіанти відповідей: a) 2; b) 1, 2, 4 тощо. здається, що просто? але відповідь далеко не завжди очевидна, ситуації бувають доволі цікаві.<br /><br />такий формат мені теж дуже сподобався: він <b>вимагає свідомого знання правил</b>, а не їх заучування напам'ять! тому чимало імігрантів завалюють цей іспит по кілька разів, жаліються на складність та вимагають спростити. інколи навіть коли їм дозволяють пройти <a href="http://www.ledevoir.com/non-classe/478780/saaq-taux-d-echec-eleve-pour-l-examen-theorique-en-arabe" target="_blank">іспит арабською мовою, як от сірійським біженцям</a>! сподіваюся, saaq на це не піде, тест хороший.<br /><br />нюанс: щойно ти відповів правильно на 12 з 16 питань — ця частина іспиту закінчується (навіть якщо ти зробив, скажімо, дві помилки і загалом тобі показали лише 14 питань). я «провалив» 2 питання в першій частині, 1 в другій і (здається) 4 в третій, тобто <b>результат склав 87%</b> (якщо лічити відносно показаних питань), а прохідний результат — 75%. непогано впорався, я вважаю.<br /><br />результат — здав чи завалив — вісвічується одразу ж на екрані.<br /><br />після цього мені видали ще один номерочок і знову відправили до великої зали почекати, і за 10 хвилин ще одна молодиця записала мене на практичний іспит… аж <a href="http://www.tivasyk.info/2017/03/blog-post.html">на 27 лютого</a>!<br /><br />і тепер я маю ще два з половиною місяці (!) наражати на небезпеку бідних квебекуанців, бо керуватиму автівкою з іноземною посвідкою, і хто зна, як я там керую =)