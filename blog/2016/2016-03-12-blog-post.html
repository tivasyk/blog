---
layout: post
title: маленька механічна клавіатура
date: '2016-03-12T02:21:00.005+02:00'
author: tivasyk
tags:
- огляд
- оновлене
- комп'ютери
- клавіатура
- товари
modified_time: '2016-06-10T16:53:23.250+03:00'
thumbnail: https://1.bp.blogspot.com/-fhKuhj5T9xw/VuNIF2nUK0I/AAAAAAAAvXI/dCh9DuLt7q41XQjESwb0-8Sd7ZE8o9jkQ/s72-c/v60mini_01.jpg
blogger_id: tag:blogger.com,1999:blog-1498862426470895405.post-3274696774451137253
blogger_orig_url: http://www.tivasyk.info/2016/03/blog-post.html
---

<div class="separator" style="clear: both; text-align: center;"><a href="https://1.bp.blogspot.com/-fhKuhj5T9xw/VuNIF2nUK0I/AAAAAAAAvXI/dCh9DuLt7q41XQjESwb0-8Sd7ZE8o9jkQ/s1600/v60mini_01.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://1.bp.blogspot.com/-fhKuhj5T9xw/VuNIF2nUK0I/AAAAAAAAvXI/dCh9DuLt7q41XQjESwb0-8Sd7ZE8o9jkQ/s200/v60mini_01.jpg" width="200" /></a></div>на початку лютого <a href="http://pavelurusov.com/" target="_blank">павло урусов</a> зробив <a href="https://www.youtube.com/watch?v=W16d0Dlm15o" target="_blank">оглядове відео клавіатури</a>. стривайте, клавіатури? — подумав собі я, переглянув те відео, і захотів собі щось «механічне». трошки попасся на massdrop і замовив собі там <a href="https://www.massdrop.com/buy/v60-matias-mini-keyboard" target="_blank">v60 matias mini</a> на базі моделі kbparadise v60 з перемикачами <a href="http://matias.ca/switches/quiet/" target="_blank">matias quiet click</a>.<br /><br />не втримався: захтілося «теплого лампового» звуку і приємної тактильності, яку ще пригадують пальці з часів «пошуків» та «електронік». до того ж, друкую я багато і залюбки, особливо після того, як подужав навчитися друкувати наосліп кирилицею і <a href="http://www.tivasyk.info/2013/02/i-know-kung-fu.html" target="_blank">латинкою</a>.<br /><br />кілька днів тому моя маленька механічна клавіатура приїхала. встиг роздивитися і подрукувати. довжелезного звіту не буде, просто підсумок.<br /><br />подобається:<br /><ul><li>тактильні відчуття друку на «механіці»;</li><li>тихий, приємний «шелест» під час друку;</li><li>справді малесенький розмір і правильна вага;</li><li>якість матеріалів та збирання;</li><li>мінімалізм розкладки;</li><li>налаштування розкладки dip-перемикачами на споді. </li></ul>не подобається:<br /><ul><li>бракує usb-хаба (приглядаюся до <a href="http://matias.ca/quietpro/" target="_blank">matias quiet pro</a>);</li><li>немає підсвітки (хоча в інших версіях v60 вона є);</li><li>недостатньо м'який кабель usb в комплекті;&nbsp;</li><li>роз'єм mini-usb, і він на задній панелі, а не на споді, кабель не змотується під денцем;</li><li>окремі особливості мінімалістичної розкладки (в стандартній розкладці esc не можна натиснути однією рукою — треба задіяти клавішу fn);</li><li>поганенький пластиковий пулер (витягувач ковпачків), зразу зламався.</li></ul><a name='more'></a>інші особливості:<br /><ul><li>до мінімалістичної розкладки треба звикати;&nbsp;</li><li>не всі звичні клавіші та комбінації легко доступні бе відриву рук від базової позиції;</li><li>ковпачки знімаються дуже-дуже туго (поки що не зміг зняти без нормального пулера);</li><li>немає висувних ніжок (не певен, щоправда, чи вони мені взагалі потрібні); </li><li>клавіатура значно вища за «гумові».</li></ul>клавіатуру ношу тепер з собою в рюкзаку — друкувати на м'яких гумових «килимках» (клавіатури ноутбуків) тепер не хочеться, не той «ламповий» звук і не ті відчуття в пальцях =)<br /><br />трохи світлин:<br /><br /><div class="separator" style="clear: both; text-align: center;"><a href="https://2.bp.blogspot.com/-Y23PEoAa0X8/VuNeo0aQ_NI/AAAAAAAAvXo/RXo0RRJOU-cSMUAbZLzYlgzU1LIH1w8bA/s1600/v60mini_02.jpg" imageanchor="1" style="margin-left: 1px; margin-right: 1px;"><img border="0" height="133" src="https://2.bp.blogspot.com/-Y23PEoAa0X8/VuNeo0aQ_NI/AAAAAAAAvXo/RXo0RRJOU-cSMUAbZLzYlgzU1LIH1w8bA/s200/v60mini_02.jpg" width="200" /></a> <a href="https://2.bp.blogspot.com/-8-ANSI5CZNY/VuNeo-5Yt6I/AAAAAAAAvXY/f8bn1Ccr4mYA__Gpf0rTqtpADPfX71AzQ/s1600/v60mini_03.jpg" imageanchor="1" style="margin-left: 1px; margin-right: 1px;"><img border="0" height="133" src="https://2.bp.blogspot.com/-8-ANSI5CZNY/VuNeo-5Yt6I/AAAAAAAAvXY/f8bn1Ccr4mYA__Gpf0rTqtpADPfX71AzQ/s200/v60mini_03.jpg" width="200" /></a> <a href="https://1.bp.blogspot.com/-TpQjaIeq_v8/VuNeo1ZEj1I/AAAAAAAAvXc/X9orksODMOcc9scOJAepHIhTu3mFy3hVQ/s1600/v60mini_04.jpg" imageanchor="1" style="margin-left: 1px; margin-right: 1px;"><img border="0" height="133" src="https://1.bp.blogspot.com/-TpQjaIeq_v8/VuNeo1ZEj1I/AAAAAAAAvXc/X9orksODMOcc9scOJAepHIhTu3mFy3hVQ/s200/v60mini_04.jpg" width="200" /></a> <a href="https://4.bp.blogspot.com/-BA0iS0P4C8U/Vupucu8-IeI/AAAAAAAAve0/OtU3AXryIhkWiZgT714J98yK7LxTbwPMg/s1600/v60mini_08.jpg" imageanchor="1" style="margin-left: 1px; margin-right: 1px;"><img border="0" height="133" src="https://4.bp.blogspot.com/-BA0iS0P4C8U/Vupucu8-IeI/AAAAAAAAve0/OtU3AXryIhkWiZgT714J98yK7LxTbwPMg/s200/v60mini_08.jpg" width="200" /></a> <a href="https://4.bp.blogspot.com/-qYIpkAC6N9I/VuNepoFGRuI/AAAAAAAAvXg/ma0Qf4BATEMJse754jMQNOcciilU5wDHw/s1600/v60mini_05.jpg" imageanchor="1" style="margin-left: 1px; margin-right: 1px;"><img border="0" height="133" src="https://4.bp.blogspot.com/-qYIpkAC6N9I/VuNepoFGRuI/AAAAAAAAvXg/ma0Qf4BATEMJse754jMQNOcciilU5wDHw/s200/v60mini_05.jpg" width="200" /></a> <a href="https://4.bp.blogspot.com/-2dt-_jhstfI/VuNep2D4lRI/AAAAAAAAvXk/D-kdXKkxRw4MNYWUtyu7bAMQZHCNiZ98w/s1600/v60mini_06.jpg" imageanchor="1" style="margin-left: 1px; margin-right: 1px;"><img border="0" height="133" src="https://4.bp.blogspot.com/-2dt-_jhstfI/VuNep2D4lRI/AAAAAAAAvXk/D-kdXKkxRw4MNYWUtyu7bAMQZHCNiZ98w/s200/v60mini_06.jpg" width="200" /></a> <a href="https://3.bp.blogspot.com/--BPPH1UBkg4/VuZ38RL4PDI/AAAAAAAAvd0/WyxrHoD1P00Nc9U8WUBHSg229bK4EQ8Ag/s1600/v60mini_07.jpg" imageanchor="1" style="margin-left: 1px; margin-right: 1px;"><img border="0" height="128" src="https://3.bp.blogspot.com/--BPPH1UBkg4/VuZ38RL4PDI/AAAAAAAAvd0/WyxrHoD1P00Nc9U8WUBHSg229bK4EQ8Ag/s200/v60mini_07.jpg" width="200" /></a></div><br /><b>поновлення</b> (2016-03-14). додав <a href="https://3.bp.blogspot.com/--BPPH1UBkg4/VuZ38RL4PDI/AAAAAAAAvd0/WyxrHoD1P00Nc9U8WUBHSg229bK4EQ8Ag/s1600/v60mini_07.jpg" target="_blank">світлину з порівнянням розмірів</a> v60 mini та компактної клавіатури з acer (з повнорозмірними клавішами, але на силіконовому килимку).<br /><br /><b>поновлення</b> (2016-03-16). поновивши <a href="https://www.facebook.com/KBParadise/posts/1093952557296883" target="_blank">прошивку клавіатури</a> (була 1.0.6, стала 1.0.7), майже позбувся дратівного хряпотіння (небажаних повторів) в одній з клавіш. дивно, що свіжа клавіатура з massdrop прийшла зі старою прошивкою.<br /><br /><b>поновлення</b> (2016-03-17). знайшлася невеличка <a href="https://elitekeyboards.com/switchhitter.php" target="_blank">програма switch hitter</a> (лише для windows, на жаль) для перевірки клавіатури на «хряпотливі» клавіші: софтинка аналізує час між натисканням і відпусканням клавіш, і виявляє клавіші, для котрих цей час менший 30-20-10 мілісекунд, маркуючи їх на екранній діаграмі та готуючи, за потреби, текстовий звіт. натискати клавіші, на жаль, сама не вміє =)<br /><br /><b>поновлення</b> (2016-03-17). додав <a href="https://4.bp.blogspot.com/-BA0iS0P4C8U/Vupucu8-IeI/AAAAAAAAve0/OtU3AXryIhkWiZgT714J98yK7LxTbwPMg/s200/v60mini_08.jpg" target="_blank">світлину</a>, на якій видно, як реалізовано на клавіатурі v60 mini додаткові функціональні клавіші (f1-f12, home/end, pgup/pgdn, курсорні стрілки тощо).<br /><br /><b>поновлення</b> (2016-06-07). великий і вельми детальний огляд v60 mini (англійською) з двох частин знайшовся на <a href="http://www.hardcoreware.net/category/mechanical-keyboard-reviews/" target="_blank">hardcoreware.net</a>: а) загальний <a href="http://www.hardcoreware.net/kbp-v60-mini-review/" target="_blank">огляд моделі kbp v60 mini</a>, б) огляд <a href="http://www.hardcoreware.net/kbp-v60-matias-quiet-click-review/" target="_blank">v60 mini з перемикачами matias quiet click</a>.<br /><br /><b>поновлення</b> (2016-06-07). збережу тут ланку <a href="https://www.scribd.com/doc/227820785/KBP-V60-User-Manual" target="_blank">посібник користувача kbp v60 mini</a>, щоби довго не шукати, коли треба буде згадати функції dip-перемикачів.<br /><br /><b>поновлення</b> (2016-06-07). детальний <a href="https://rhinofeed.com/vortex-pok3r-review/" target="_blank">огляд клавіатури vortex rok3r</a>, чудової альтернативи kbp v60 mini з ідентичною конфігурацією, але з алюмінієвим корпусом та режимом програмування (є <a href="https://www.reddit.com/r/MechanicalKeyboards/wiki/pok3r" target="_blank">вікі на reddit</a>). 