---
layout: post
title: 'щоденник емігранта: другий тиждень'
date: '2016-12-13T03:25:00.001+02:00'
author: tivasyk
tags:
- життя
- канада
- щоденник емігранта
modified_time: '2017-03-22T21:20:01.680+02:00'
thumbnail: https://4.bp.blogspot.com/-be91O8dpB28/WAOQyDYTRyI/AAAAAAAA4-o/2A7227wNfckwQs_vBSmVq2BOvi9ptG9OACLcB/s72-c/2016-10-16_acanac_promo_lomo.jpg
blogger_id: tag:blogger.com,1999:blog-1498862426470895405.post-6697219528669155526
blogger_orig_url: http://www.tivasyk.info/2016/12/blog-post.html
---

(попередня частина <a href="http://www.tivasyk.info/2016/09/blog-post_65.html">щоденник емігранта: перший тиждень</a>)<br /><br />наш <b>другий тиждень в канаді</b> (26 вересня - 2 жовтня) пройшов дещо спокійніше за попередній. хоч він не був анітрохи менш насичений подіями, може навіть навпаки — проте ми вже мали своє помешкання і до багатьох речей <b>почали звикати</b>. <br /><ul><li>вибір інтернет-провайдера; </li><li>перші закупи: iga, costco, maxi dollar, ikea…</li><li>канадське районо, або commission scolaire;</li><li>угода з hydro québec: електрика та обігрів;</li><li>оформлення державної медичної страховки;</li><li>мій перший штраф у канаді!</li><li>початкова школа; </li><li>шалє на озері віцерой. </li></ul>далі довжелезна оповідка, тож зробіть собі заздалегідь кави, перш ніж читати.<br /><br /><h3>вибір інтернет-провайдера</h3><div class="separator" style="clear: both; text-align: center;"><a href="https://4.bp.blogspot.com/-be91O8dpB28/WAOQyDYTRyI/AAAAAAAA4-o/2A7227wNfckwQs_vBSmVq2BOvi9ptG9OACLcB/s1600/2016-10-16_acanac_promo_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://4.bp.blogspot.com/-be91O8dpB28/WAOQyDYTRyI/AAAAAAAA4-o/2A7227wNfckwQs_vBSmVq2BOvi9ptG9OACLcB/s200/2016-10-16_acanac_promo_lomo.jpg" width="200" /></a></div>щойно ми перейшли до свого нового помешкання, одразу відчули, наскільки незручним може бути сучасний світ без доступу до інтернету: пошту почитати годі, з рідними та друзями не початишся і не зателефонуєш skype'ом, адресу чи графік роботи потрібної тобі установи чи крамниці не пошукаєш, українських новин на espreso.tv не послухаєш… і т.д. і т.п.<br /><br />тож я взявся шукати провайдера. більшість канадійців користуються послугами двох найбільших телекомунікаційних компаній: <a href="https://www.bell.ca/Services_Internet/Acces_Internet" target="_blank">bell</a> та <a href="http://www.videotron.com/residentiel/internet/internet-residentiel" target="_blank">videotron</a>. два монстри досить ловко поділили ринок, надаючи практично однаковий набір послуг (телефон, телебачення й інтернет) за однаковими цінами — і монополією це наче не назвеш, і вибору нема.<br /><br />але мені не потрібні були ані стаціонарний телефон, ані телебачення. ще й платити <b>від $80 за кабельний інтернет</b> з лімітованим на місяць трафіком мені не хотілося. тож я взявся шукати поміж меншими компаніями, котрі виживають в нішах між пропозиціями двох монстрів.<br /><br />коротше кажучи, я вибирав з-поміж трьох менших провайдерів, котрих знайшов першими — погугливши інформацію по лонгьою та попитавши поради в братиків: <a href="http://www.ebox.ca/quebec/residentiel/internet/speedcable-extreme-20/?capaciter=500" target="_blank">ebox</a>, <span id="goog_949514210"></span>acanac<span id="goog_949514211"></span> та <a href="https://teksavvy.com/fr/residential/internet/dsl" target="_blank">tecksavvy</a>. спинився на acanac'у, котрий мав найцікавішу для мене <a href="https://www.acanac.com/quebec-high-speed-dsl-internet-detail/?package=fibre25-10&amp;term=12&amp;usage=Unlimited-Bell" target="_blank">пропозицію</a>: <b>безлімітний dsl з бітрейтом 25/10 мбіт</b> плюс безкоштовний dryloop (оскільки телефонну лінію я не замовляв) на рік за <b>$50 на місяць</b> (плюс податки, звісно ж).<br /><br />acanac дозволяє використовувати свій модем, але оскільки жоден з двох рутерів, що я їх привіз зі собою з україни, не має dsl-модема, а на kijiji нічого пристойного я не знайшов — замовив модем разом з інтернетом від провайдера за додаткові $100.<br /><br />сплатив одразу за рік — це й була маркетингова пастка тієї спецпропозиції, хотіли оплату наперед, — вийшло аж $873,75:<br /><ul><li>$600,-- пакет acanac high speed dsl 25 + dry loop на рік;</li><li>$49,95 плата за підключення послуги / розетки;</li><li>$100,-- модем <a href="https://www.acanac.com/hardware/smart-rg-sr505n/" target="_blank">smart /rg sr505n</a>;</li><li>$10,-- доставка модема поштою;</li><li>$113,80 податки. </li></ul>замовляв через сайт, і щось трохи «нахімічив» з датою підключення послуги — коли з acanac'а зателефонували для підтвердження, виявилося, що я замовив його аж на 27 жовтня — ото би я сидів ще досі без інтернету! попрохав оператора перепланувати на найближчий час, запропонували <b>5 жовтня</b>. залишилося чекати.<br /><br />для порівняння: в україні я <a href="http://o3.ua/ua/home/internet/kvartira/" target="_blank">користувався інтернетом від freenet</a>: 100 м/біт по україні, 25 мбіт зарубіжки, безлімітний трафік і виту пару до квартири (тобто жодної потреби в додаткових модемах, просто свій рутер) — за <b>85 гривень на місяць</b> включно з податками! цінуйте те хороше, що маєте, українці.<br /><br /><a name='more'></a><h3>перші закупи: iga, costco, maxi dollar, ikea…</h3><div class="separator" style="clear: both; text-align: center;"><a href="https://1.bp.blogspot.com/-riKgV7Jlaeg/WAQ1CvWzOmI/AAAAAAAA4_E/MdNtTUhmgK08HF2z01ebLd1NWsfIsBrmgCLcB/s1600/IMG_20160926_161810_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://1.bp.blogspot.com/-riKgV7Jlaeg/WAQ1CvWzOmI/AAAAAAAA4_E/MdNtTUhmgK08HF2z01ebLd1NWsfIsBrmgCLcB/s200/IMG_20160926_161810_lomo.jpg" width="200" /></a></div>в новій квартирі одразу знадобилося багато речей, а холодильних потрібно було заповнити продуктами, тож перші дні ми чимало часу провели в різних крамницях. як знає кожен, хто трохи помандрував, <b>справа ця дуже цікава</b>, тому що всі товари відрізняються від того, що ми бачили щодня в україні на полицях супермаркетів, деякі взагалі відсутні в наших крамницях, і маркетинг працює інакше. але стан рахунку в банку — зворотній відлік.<br /><br />коротко про враження від різних крамниць.<br /><br /><h4><b>ikea</b> </h4>ikea така ж цікава, комфортна і нескінченна, як на батьківщині бренду, в швеції: той самий лабіринт по експозиційній залі, так дбайливо умебльованій та декорованій, що хочеться залишитися там назавжди, — влягтися ось на це ліжечко, накритися ось цією ковдрочкою і задрімати, а прокинувшись — завіятися до тамтешнього ресторану і замовити традиційні шведські шьотбулєри з картопляним пюре.<br /><br />я стрічав людей, котрим не подобається ikea, — для мене ж це індикатор снобізму. я закоханий в ikea за те, з яким розумом та увагою там все зроблено, від самих речей до експозиції. придбане тут, можливо, і не матиме ідеального стану через десять років, і його не продаватимуть в антикварній крамниці через сто років — але поки ви цим користуєтеся, вам буде зручно.<br /><br />в ikea ми придбали хороший матрас, кілька торшерів (бо тутешні помешкання, як правило, не мають люстр під стелею!), стільці, розкладний диван та купу дрібничок для кухні й спалень.<br /><br /><h4><b>iga</b></h4>це мережа великих супермаркетів, найбільше мені нагадує українське «сільпо» (принаймні той охайний «сільпо», що в трц «район» на троєщині): якісні продукти, дбайлива викладка і цінники трохи вище середнього. правильно читати «іга», але хіба це можливо? — всі імігранти жартома називають «їжа».<br /><br />iga в торговому центрі place longueuil був найближчим до нас продуктовим магазином, поки ми мешкали в друзів, тож ми туди найперше втрапили, а винайнявши своє помешкання, на перші кілька днів купували основні продукти та деякі найнеобхідніші побутові дрібниці.<br /><br /><h4><b>metro plus</b>&nbsp;</h4>ще одна мережа супермаркетів. з нашого помешкання нам значно ближче стало ходити до metro, і ми одразу зрозуміли, що тут ціни на продукти приємніші, ніж в iga, тож коли в нас зненацька закінчуються молоко, сіль чи туалетний папір, і треба швиденько збігати — я накидаю на плечі куртку і вибігаю туди. але основні продуктові закупи ми робимо в іншій великій крамниці, costco.<br /><br />ще один плюс metro ми виявили пізніше, коли на два тижні залишилися без підключення до інтернету (окрема історія): тут роздають безкоштовний wifi, без гостьової рестрації, паролів і навіть веб-прокладки з кнопкою «підключитися».<br /><br /><h4><b>costco</b></h4>мережа гуртових супермаркетів з абонплатою. чимось приблизно подібним в україні можна вважати metro cash &amp; carry, але є нюанс — ота абонплата: щоби закуповуватися тут, потрібно заплатити $55 або $110 за річну картку costco. чи довго би протримався в україні супермаркет з такою маркетинговою політикою? гадаю, що ні: навіть metro c&amp;c з часом був змушений дещо лібералізувати свої правила доступу в україні, а вони ж грошей не брали.<br /><br />інша особливість costco відносно інших тутешніх мереж — пакування: для більшості товарів немає малих упаковок. наприклад, цукор — мін. 4 кг, борошно — мін. 10 кг, сметана — мін. 1 л тощо. якщо є кілька варіантів пакування, більша кількість матиме помітно нижчу ціну в перерахунку на одиницю маси чи об'єму.<br /><br />але в канаді costco дуже популярний: дбайливо добраний асортимент, якісні продукти в зручному пакуванні, швидке обслуговування на касі, дуже ліберальні умови повернення товару (90 днів на електроніку та домашню техніку, пожиттєво — на багато інших непродуктових товарів, без необхідності зберігати чек!) а ще — заправка costco біля супермаркета, де пальне на 5-10% дешевше, ніж деінде.<br /><br />ми маємо два чи три супермаркети costco на приблизно однакових відстанях (6-8 км), але я завжди їжджу через міст до монреаля — лише там є заправка costco. перший раз в мене трохи розбігалися очі, але я швидко звик складати  список того, що мені треба в costco (основні продукти, які або  швидко споживаються, або довго зберігаються: молоко та яйця, крупи, макарони, борошно та цукор, кільце ковбаси дітям на канапки до школи, каву, трохи сиру твердого і кисломолочного), швиденько пробігаю рядами, і залишаю в магазині, як правило, $100-200.<br /><br />мої брати, мешкаючи в торонто, не користуються costco: кажуть, що не хочуть так багато віддавати щоразу на касі. я розумію, що для «родини» (навмисно беру в лапки) з двох дорослих costco нецікавий, але якщо мати троє дітей, то закупи в такому гуртовому магазині раз на два тижні дозволяють не лише суттєво зекономити, але й вивільнити час, щоби не бігати хіба що не щовечора до крамниці, як я це робив у києві.<br /><br /><h4><b>maxi dollar</b></h4>maxi dollar… тривайте, перш ніж розповісти про цю крамницю, треба сказати кілька слів про славетну <b>dollarama</b>. це ціла мережа крамниць, де продається різне всяке за ціною від $1 (насправді є й дешевші речі) до $4: канцелярія, пластикове приладдя для ванни, одноразовий посуд, жарівки, шапки-рукавички, печиво і цукерки, проста косметика… а в святковий сезон — ялинкові прикраси тощо. якість переважно теж невисока, але якщо потрібна якась одноразова дрібничка — то навіщо платити більше? так от…<br /><br />maxi dollar — крамниця у форматі, подібному до dollar max, але без такого жорсткого обмеження діапазону цін. в результаті тут значно ширший асортимент і можна придбати цілком пристойної якості купу різних дрібничок, і не лише дрібничок для дому. так от, перший посуд для свого помешкання ми купували саме в maxi dollar. звісно, хотілося б посуд з ikea — але нам треба було швидко і недорого, а maxi dollar трохи ближчий і значно доступніший.<br /><br /><h3>канадське районо, або commission scolaire</h3>оскільки двоє з наших трьох дітей — школярі, і коли вже дружина наполягала на щонайшвидшому перельоті, щоби вони не гаяли час в новому навчальному році, а якомога швидше йшли до тутешньої школи — <b>щойно ми отримали бай</b> на квартиру (це обов'язкова умова), я зателефонував до так званої <a href="https://www.csmv.qc.ca/" target="_blank">шкільної комісії</a>. це така <b>муніципальна установа, котра опікується всіма питаннями навчання дітей</b> у початковій та середній школах певного <a href="https://uk.wikipedia.org/wiki/%D0%9C%D1%83%D0%BD%D1%96%D1%86%D0%B8%D0%BF%D0%B0%D0%BB%D1%96%D1%82%D0%B5%D1%82" target="_blank">муніципалітету</a>. наступного дня чи й через день мені перетелефонували й призначили зустріч десь за тиждень.<br /><br />отже, <b>27 вересня</b> ми прийшли на зустріч всією родиною. з документів знадобилися:<br /><ul><li>бай на оредну квартири;</li><li>свідоцтва про народження дітей (разом з перекладами, які ми завчасу замовляли в україні за підказкою друзів);</li><li>сертифікати на постійне проживання (certificats de résidence permanente);</li><li>табелі дітей.</li></ul>насправді табелі не є обов'язковим пререквізитом, здається — візьмуть і без них, але їх просять показати, і то за можливості за кілька попередніх років, щоби зорієнтуватися, які предмети школяр вивчав і як приблизно в них він орієнтується.<br /><br />співбесіду проводили швидше з нами, батьками, ніж зі школярами, бо ж вони в нас не говорили ще французькою, ані навіть не розуміли її. хоча працівник комісії, дуже привітна молодиця, кілька разів намагалася поставити дітям прості запитання, і просила нас перекласти, щоби поглянути на реакцію дітей.<br /><br />після співбесіди нам пообіцяли. що найближчим часом нам зателефонують зі школи (точніше, зі шкіл — бо початкова та середня школи тут розділені) і запросять на знайомство.<br /><br />в шкільній комісії нам мало не забули віддати наші сертифікати на постійне проживання — це було би рівнозначно катастрофі, тому що <b>є два документи, які неможливо поновити</b>, і без яких «валіза, аеропорт, україна»:<br /><ul><li>сертифікати відбору квебека (certificats de sélection du québec), і</li><li>сертифікати на постійне проживання (certificats de résidence permanente)</li></ul>але я був пильний, тож поки що залишаємося ще в канаді, хаха.<br /><br /><h3>угода з hydro québec: електрика та обігрів</h3><div class="separator" style="clear: both; text-align: center;"><a href="https://2.bp.blogspot.com/-s90DfTbigng/WE9AQMKFppI/AAAAAAAA8LM/4YbSoQ9vCKEj8mk6Vt2M7J98rE3n55DFgCLcB/s1600/2016-12-12_hydroquebec.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://2.bp.blogspot.com/-s90DfTbigng/WE9AQMKFppI/AAAAAAAA8LM/4YbSoQ9vCKEj8mk6Vt2M7J98rE3n55DFgCLcB/s200/2016-12-12_hydroquebec.jpg" width="200" /></a></div>ще один обов'язковий пункт в переліку задач після укладання першої угоди про оренду квартири — відкриття рахунку в <a href="https://uk.wikipedia.org/wiki/Hydro-Qu%C3%A9bec" target="_blank">hydro québec</a>, тутешньої державної монополії на постачання електроенергії. теоретично, це можна зробити онлайн, що я й спробував… безрезультатно — тож уникнути дзвінка до компанії та тренування своєї французької мені не вдалося.<br /><br />врешті-решт з третьої спроби та після дзвінка мені вдалося зареєструватися. втім, до першого рахунку ще було далеко.<br /><br />на ілюстрації — свіжий скріншот з сайту hydro québec: онлайн можна слідкувати за своїм споживанням електроенергії та кореляцією з середньодобовою температурою повітря, бачити середньодобові витрати та підсумкову вартість за поточний період.<br /><br /><h3>оформлення державної медичної страховки</h3>ще <a href="http://www.tivasyk.info/2016/09/blog-post_17.html" target="_blank">в аеропорту під час реєстрації іміграційних паперів</a> нас записали на <b>29 вересня</b> на прийом до управління медичного страхування квебека (<a href="https://fr.wikipedia.org/wiki/R%C3%A9gie_de_l'assurance_maladie_du_Qu%C3%A9bec" target="_blank">régie d'assurance maladie du québec</a>) для оформлення обов'язкової страховки.<br /><br />ми поїхали автівкою до монреаля. лонгьой, де ми оселилися — відносно невелике, двоповерхове. спокійне передмістя монреаля на південному (насправді східному) березі ріки сан-лоран. їздити тут автомобілем досить просто. власне монреаль на острові — інша справа, тут автомобілів значно більше, мережа вулиць складніша, чимало ділянок з обмеженням руху чи взагалі перекритих на час ремонту. але якось доїхали, і то вчасно.<br /><br />знайти місце для парковки виявилося ще складніше, але нам пощастило і тут. я навіть досить швидко розібрався з нумерацією паркомісць, знайшов паркомат і сплатив кредиткою за годину паркування: нам казали, що оформлення проходить швидко… це була помилка, але я про це дізнався пізніше.<br /><br />насправді так, оформлюються документи в управлінні досить швидко: вас запрошують на певний час, одразу роблять копії деяких документів та просять зачекати 5-10 хвилиночок, поки звільниться робоче віконце, потім запрошують, заповнюють кілька формулярів, поки ви спокійно сидите і подаєте документи, потім дорослих фотографують, беруть якусь невелику плату за оформлення, обіцяють десь за три місяці прислати картки медичного страхування поштою — і все. вся <b>процедура на 5-10 хвилин</b>.<br /><br />але це на кожного! в результаті ми витратили близько години…<br /><br /><h3>мій перший штраф у канаді!</h3><div class="separator" style="clear: both; text-align: center;"><a href="https://3.bp.blogspot.com/-micOeU3yD5A/WJjpaiPMN0I/AAAAAAAA9fU/Vb3kh4XTWJkjXf0V7xm-qdDPRbAHIq4xQCEw/s1600/IMG_20160929_101453_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="https://3.bp.blogspot.com/-micOeU3yD5A/WJjpaiPMN0I/AAAAAAAA9fU/Vb3kh4XTWJkjXf0V7xm-qdDPRbAHIq4xQCEw/s200/IMG_20160929_101453_lomo.jpg" width="133" /></a></div>…і коли повернулися до автівки — під двірником вже був <b>штрафний талон</b>! пригадуєте, з чого почалася робота в поліції для кролички в «зоотрополісі»? хвилина спізнення — маєш штраф, хаха. а я спізнився аж на п'ятнадцять хвилин.<br /><br />тут, в монреалі, всю систему автоматизовано: «кролики» катаються містом у спеціальному автомобілі, і комп'ютеризована система показує, які паркомісця не оплачені, — якщо на цьому місці стоїть автомобіль, бац! — ходи сюди.<br /><br />вдома я не одразу розібрався, як ті штрафи сплачувати, довелося трохи погуглити. врешті-решт знайшов відповідний <a href="https://servicesenligne2.ville.montreal.qc.ca/sel/constats/accueil.do?request_locale=fr" target="_blank">муніціпальний онлайновий сервіс</a>. виявляється ще, що штрафи платяться залежно від території, де скоєно порушення, гхм; тобто хоч я мешкаю в лонгьої, але правила паркування порушив у монреалі — і платити йду на монреальський сайт, або ж їду до тамтешнього муніципального суду.<br /><br />коротше кажучи, <b>29 вересня</b> я «влетів» (точніше, постояв) на <b>$53</b> — мій перший і наразі єдиний штраф у канаді. після цього випадку щоразу сплачую паркування з запасом, коли приїжджаю до монреаля.<br /><br /><h3>початкова школа</h3>того ж таки дня, <b>29 вересня</b>, ми вже мали призначену зустріч у початковій школі, куди призначили нашу донечку.<br /><br />ми звикли, що слово «школа» в україні найчастіше позначає один заклад, що поєднує фактично початкову і середню школу, і де діти навчаються від шести чи семи років аж до випуску в 15 чи 17 років. у канаді система навчання влаштована трохи інакше, і зокрема початкова (primaire) та середня (secondaire) школи тут розділено: найчастіше це <b>два різних заклади</b>, в різних будівлях. окрім того один рік дошкільної освіти (maternel) також є обов'язковою частиною системи освіти — це спеціальні класи для п'ятиліток у початкових школах.<br /><ul><li>дошкільна освіта (maternelle) — 1 рік (вік 5 років)</li><li>початкова школа (primaire) — 6 років (вік 6-11 років)</li><li>середня школа (secondaire) — 5 років (вік 12-16 років)</li></ul>для дітей імігрантів, котрі не володіють французькою і не готові одразу навчатися в загальних класах, у квебецьких школах є спеціальні <b>адаптаційні класи</b> (d'acceuil), де їх впродовж року (або кількох, за потреби) навчають мови. такі класи є не в кожній школі, бо їх і не потрібно так багато; в шкільній комісії дитину призначають до найближчого адаптаційного класу за місцем проживання.<br /><br />доця має 7 років, і у вересні 2016 мала піти до другого класу, — але оскільки ми збиралися в середині вересня відлітати, то ані її, ані старшого сина до школи ми вже не відправляли на два тижні: цього року діти мали на два тижні довші літні канікули. у канаді доцю призначили до адаптаційного класу, формально вона є <b>на другому році початкової школи</b>.<br /><br />на зустрічі в школі ми познайомилися з секретарем школи та майбутньою вчителькою, швиденько заповнили необхідні якийсь формуляр (основну роботу з документами зробила шкільна комісія), отримали перелік канцелярського приладдя для навчання — і запрошення вже назавтра (30 вересня) <b>привозити донечку до школи</b>.<br /><br />загалом всіх учнів початкової школи тут возять спеціальні <a href="https://uk.wikipedia.org/wiki/%D0%A8%D0%BA%D1%96%D0%BB%D1%8C%D0%BD%D0%B8%D0%B9_%D0%B0%D0%B2%D1%82%D0%BE%D0%B1%D1%83%D1%81" target="_blank">шкільні автобуси</a>; <b>діти до 12 років взагалі не мають бути на вулиці без нагляду</b>. це бомбезна система, якої навіть зачатків немає в україні. але шкільні автобуси кожної школи обслуговують лише свій район навколо, а адаптаційні класи часом знаходяться в іншій школі — як бути?<br /><br />але це канада. якщо по вашу дитину не приїздить жовтий автобус — <b>вам призначають «шкільне таксі»</b>: не автобус, а легковий автомобіль з табличкою «школярі» (écoliers) щоранку приїздить по дитину під будинок (!), і по обіді привозить назад. задача батьків — вчасно вивести чадо до того «таксі», і так само вчасно вийти зустрічати на зворотній дорозі.<br /><br />але наше шкільне таксі нам призначили з понеділка, тож перший раз ми повезли доцю самі. так вийшло навіть краще: вона трішки менше хвилювалася.<br /><br /><div class="separator" style="clear: both; text-align: center;"><a href="https://4.bp.blogspot.com/-5jRPy3Knzrs/WJjpa5noK2I/AAAAAAAA9fY/7pcZBRqSCcc-VznPdU3yyoAhVu2Ke9ivwCEw/s1600/IMG_20161006_072931_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://4.bp.blogspot.com/-5jRPy3Knzrs/WJjpa5noK2I/AAAAAAAA9fY/7pcZBRqSCcc-VznPdU3yyoAhVu2Ke9ivwCEw/s200/IMG_20161006_072931_lomo.jpg" width="200" /></a></div>ще одна помітна відмінність канадської школи від української: тут <b>немає шкільних обідів</b>. їдальні як приміщення є, але обіди дітки носять собі з дому. спеціальний персонал допомагає вранці викласти торбинку з обідом (boite à lunch) до холодильника, а на довгій обідній перерві — розігріти обід в мікровельці (якщо це не канапки).<br /><br />третя особливість: <b>жодних поборів «на ремонт класу»</b>, ані «у фонд школи», ані «на подарунок вчителеві». навчання і транспорт — безкоштовні (точніше, фінансуються зі спеіціального «шкільного» податку та, можливо, інших джерел); ми сплатили близько $100 за навчальні матеріали на рік та платимо по $12,50 на тиждень за догляд дитини в позаурочний час (garderie) — і це все.<br /><br />отже, в п'ятницю доня стала ученицею в канаді. спершу хвилювалася, що нічого не зрозуміє — але ввечері вже весело щебетала, розказуючи про враження: і вчительку вона розуміє, хоч та й розмовляє незрозумілою мовою, і друзі одразу знайшлися, і на заняттях їй цікаво, і канкапки на обід сподобалися, і тра-та-та.<br /><br />ввечері у п'ятницю ми мали <b>настановчу зустріч в іншій школі</b> щодо старшого сина (12 років) — його призначили на другий рік середньої школи, так само до адаптаційного класу, але запросили вже з понеділка. по старшого також мав би приїздити шкільний автобус, якби це була найближча школа, але адаптаційний клас був у школі за кілька кварталів, і старшому дали документи на <b>безкоштовний «школярський» проїзний квиток</b> в автобусі.<br /><br />хоча синові було <b>значно складніше в перші дні</b>, ба навіть тижні, призвичаїтися до школи, ніж молодшій сестрі: від нього вимагалося більше самостійності в багатьох простих на перший погляд, — але лише на перший! — питаннях, та й інтегруватися якось у середовище старшокласників, майже без змоги спілкуватися з ними — гей-гей як непросто.<br /><br />як би там не було, наприкінці цих двох тижнів ми вже вирішили задачу навчання двох старших дітей принаймні на рік. можна було дозволити собі трохи розважитися.<br /><br /><h3>шалє на озері віцерой</h3><div class="separator" style="clear: both; text-align: center;"><a href="https://2.bp.blogspot.com/-WHeOrWvLAfU/WJjpatWwKKI/AAAAAAAA9fM/cKWL4QxaR5MbT3oaz8pqjWFtfZmivdLsgCLcB/s1600/IMG_20161002_171453_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://2.bp.blogspot.com/-WHeOrWvLAfU/WJjpatWwKKI/AAAAAAAA9fM/cKWL4QxaR5MbT3oaz8pqjWFtfZmivdLsgCLcB/s200/IMG_20161002_171453_lomo.jpg" width="200" /></a></div>тож на вихідні ми з друзями гайнули до шалє (себто «на дачу») на озері. точніше, то друзі вибрали місцину, домовилися про оренду будиночка, запросили нас — і ми поїхали.<br /><br />поїхали ми, звісно, своєю автівкою. це була перша далека (<a href="https://www.google.ca/maps/dir/Longueuil,+Qu%C3%A9bec/Lac+Viceroy/@45.6949832,-74.2116715,9z/data=!4m15!4m14!1m5!1m1!1s0x4cc91b69886574f9:0x1c63438a7316da2e!2m2!1d-73.5107131!2d45.5369442!1m5!1m1!1s0x4ccfb35484e9c83b:0x5ff8eb2a1ac95c53!2m2!1d-75.1070499!2d45.8511515!3e0!5i1?hl=fr" target="_blank">170 км</a>) поїздка всією родиною, і ми одразу відчули, наскільки <b>шестимісний салон mazda 5 зручніший</b> для нас за тісний салон нашого старенького opel astra. автомагістралі тутешні — чудові, щойно виїжджаєш з міста, і аж до самого пункту призначення.<br /><br />схоже, виїзд за місто до шалє — дуже поширений вид відпочинку в  північній америці, і в квебеку зокрема. пропозицій багато, ціни різні,  краєвиди гарні. ми провели на озері вихідні, два дні — плавали човном та каяками по озеру, дехто вимушено скупався (трохи невдала спроба керувати каяком), хтось пробував рибалити, ввечері смажили м'ясце до пива. погода була вже не літня — трохи притрусило дощиком, а вранці спостерігали неймовірно гарний туман.<br /><br />загалом чудово розслабилися після двох вельми напружених, хоч і дуже цікавих тижнів.<br /><br /><b>p.s.</b> перепрошую в усіх читачів, хто чекав продовження «щоденника емігранта» — я дуже-дуже забарився з дописуванням та публікацією цієї частини, ще й публікую «заднім числом»… не знаю, що робити наразі — продовжити і написати про наступний період жовтень-грудень, чи покинути й зосередитися на поточних новинах. як каже один товариш, помотивуйте мене трішки. завчасу подякував.