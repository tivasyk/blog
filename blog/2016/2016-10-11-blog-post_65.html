---
layout: post
title: 'щоденник емігранта: перший тиждень'
date: '2016-10-11T16:33:00.000+03:00'
author: tivasyk
tags:
- життя
- канада
- щоденник емігранта
- мандри
modified_time: '2017-02-07T00:49:14.004+02:00'
thumbnail: https://3.bp.blogspot.com/-FrbYTRHWEEo/V_mpXFqHC1I/AAAAAAAA4S0/zGVPOyCbf7E50SUQaZewgZKYrWAZESPKACLcB/s72-c/IMG_20160919_151912_lomo.jpg
blogger_id: tag:blogger.com,1999:blog-1498862426470895405.post-6496638646437267792
blogger_orig_url: http://www.tivasyk.info/2016/09/blog-post_65.html
---

(попередня частина: <a href="http://www.tivasyk.info/2016/09/blog-post_23.html" target="_blank">щоденник емігранта: нарешті вікенд!</a>) <br /><br />на календарі вже 8 жовтня, субота, є трохи більше вільного часу, а головне — нарешті <b>маємо інтернет вдома!</b> — тож я спробую швиденько надолужити згаяне і потішити читачів, котрі терпляче чекали новин у щоденнику.<br /><br />а писати є про що, бо <b>перший повний тиждень у канаді</b> (19-25 вересня) виявився дуже багатий на події та всіляку метушню:<br /><ul><li>кавова депривація;</li><li>визначилися з квартирою;</li><li>придбали автомобіль!</li><li>«ластівка», організація з допомоги імігрантам;&nbsp;</li><li>бай — угода про оренду квартири;</li><li>нарешті переселяємося до свого помешкання!</li></ul>можливо, щось забув, то згадуватиму.<br /><br /><h3>кавова депривація</h3><div class="separator" style="clear: both; text-align: center;"><a href="https://3.bp.blogspot.com/-FrbYTRHWEEo/V_mpXFqHC1I/AAAAAAAA4S0/zGVPOyCbf7E50SUQaZewgZKYrWAZESPKACLcB/s1600/IMG_20160919_151912_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="https://3.bp.blogspot.com/-FrbYTRHWEEo/V_mpXFqHC1I/AAAAAAAA4S0/zGVPOyCbf7E50SUQaZewgZKYrWAZESPKACLcB/s200/IMG_20160919_151912_lomo.jpg" width="133" /></a></div>в києві ми з миленькою звикли мати доступ до хорошої кави — зазвичай купували запашне зерно в напрочуд приємній, як на троєщину, кав'ярні «турка», там же його для нас мололи, і ми запарювали собі каву в простій і надійній <a href="http://www.delonghi.com/uk-ua/products/coffee/coffee-makers/steam-coffee-makers/ec-9" target="_blank">еспресо-машинці delonghi</a>.<br /><br />отак розбещені, ми в канаді відчули кавову депривацію… кава тут є в безлічі менших і більших забігайлівок, в супермаркетах, зрештою в чудовій столовці ikea, але… це не кава, а якийсь <b>рідесенький столовський компот без аромату</b>, якому далеко навіть до американо в найзадрипанішій київській кав'ярні.<br /><br />найпопулярніші тут кавоварки — фільтраційні, з паперовими фільтрами; переважно такими й заставлено полиці тутешніх крамниць побутової техніки. отримати запашний, насичений еспресо з такого агрегату — як на мене, неможливо. схоже, більшість канадійців це влаштовує.<br /><br />тож в понеділок ми залишили дітей вдома (малий спав, старші гралися, а двоє хлопців родини, що нас приймала, вранці поїхали до школи) та подалися до найближчого <a href="https://en.wikipedia.org/wiki/Tim_Hortons" target="_blank">tim horton's</a>, щоби спробувати, що заварюють там. канадська мережа, кажуть, колись заслужила репутацію саме доброю кавою і смачними пундиками.<br /><br />кава у tim horton's нас не вразила: пити можна, але нічого особливого. зате відносно недорога (маленький стаканчик капучіно $2,19), і є безкоштовний wifi — то вже добре.<br /><br /><h3><a name='more'></a>визначилися з квартирою</h3><a href="https://3.bp.blogspot.com/-ovKlbnMEZIs/V_nJT1_0lSI/AAAAAAAA4Tk/WlWgH3f3BrcEnP1V3qlYfwhDU4-3TrLxQCLcB/s1600/IMG_20160925_095626_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://3.bp.blogspot.com/-ovKlbnMEZIs/V_nJT1_0lSI/AAAAAAAA4Tk/WlWgH3f3BrcEnP1V3qlYfwhDU4-3TrLxQCLcB/s200/IMG_20160925_095626_lomo.jpg" width="200" /></a>тоді ж таки, в понеділок ми за підказкою знайомих завітали до одного з сусідніх будинків, перед котрим на великому табло було зазначено, що з жовтня є вільна квартира 4½. адміністратор, приємний пан мішель, показав нам не одну, а одразу дві квартири в двох сусідніх будинках, і одна з них нам дуже сподобалась: перший поверх, зручне для нас планування, дві досить просторих спальні, вікна та балкон з видом на тихе внутрішнє подвір'ячко, що нагадує маленький парк з травичкою, кількома соснами і білочками. посудомийка. $900 на місяць, воду включено, електрика і обігрів — за лічильником. парковка зовнішня ($15) та в підвалі ($65).<br /><br />на додачу в квартирі якраз робили поверхневий ремонт після виїзду попередніх орендарів, і вона мала бути готова вже наприкінці тижня, — адміністратор пообіцяв нам, що ми <b>зможемо заселитися вже у вихідні</b>, тобто 25-26 вересня, а не чекати першого жовтня.<br /><br />ми ще переглянули трохи дорожче помешкання 5½ в двоповерховому дерев'яному будиночку на сусідній вулиці, але насправді <b>рішення вже визріло</b>, тож ми повідомили адміністратора, що готові заселятися, щойно буде можна, — він пообіцяв у п'ятницю віддати ключі, щоби на вихідні ми вже заселилися.<br /><br /><h3>придбали автомобіль!</h3><div class="separator" style="clear: both; text-align: center;"><a href="https://1.bp.blogspot.com/-6SD6ICcEzAY/V_xbUBNN3II/AAAAAAAA4io/7lWpUbt1F5YCeS0B5ChGbkCBt69tpd08QCLcB/s1600/IMG_20160921_151948_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://1.bp.blogspot.com/-6SD6ICcEzAY/V_xbUBNN3II/AAAAAAAA4io/7lWpUbt1F5YCeS0B5ChGbkCBt69tpd08QCLcB/s200/IMG_20160921_151948_lomo.jpg" width="200" /></a></div>у вівторок товариш, котрий з азартом взявся допомогти мені з придбанням авто, видзвонив автора цікавого оголошення на kijiji: <b>восьмилітня чорна mazda 5 з бензиновим двигуном 2,3 л та пробігом 148 тисяч кілометрів за $2,800</b>. ціна нижча за середню на ці машини — ймовірно через механічну коробку передач: мене це аніскілечки не бентежило, я звик до механіки, але тутешні розбещені водії уникають її як холєри, тож продати таку машину досить складно. нам пощастило: дядько мешкає далеченько, але працює в лонгьої зовсім неподалік, тож домовилися наступного дня зустрітися і поглянути авто.<br /><br />автівка виявилася <b>в досить хорошому стані</b>: без якихось серйозних пошкоджень зовні, з доглянутим салоном без неприємних запахів, з ходовою без суттєвих проблем. дядько, певно, дуже хотів уже позбутися машини і кататися в своє задоволення на своєму новому бімері, тому що після огляду в гаражному сервісі поступився ще на $300.<br /><br />отже, щоби не відкладати справу надовго, одразу подалися до тутешнього мрев (<a href="https://saaq.gouv.qc.ca/" target="_blank">société de l'assurance automobile</a>, скорочено saaq), і буквально <b>за десять хвилин переоформили автівку на мене</b>. за операцію я сплатив близько семисот шістдесяти доларів:<br /><ul><li>$538,65 податку (tvq);</li><li>$133,00 вартості номерів (droit d'immatriculation) до кінця поточного року;</li><li>$81,00 страховки;</li><li>$11,00 за адміністративні послуги.</li></ul><div class="separator" style="clear: both; text-align: center;"><a href="https://4.bp.blogspot.com/-Xq6cTiTssDs/V_2wv-taavI/AAAAAAAA4kA/I8sDvl9MTKsyWMpiQyRvc1-7A4xCdPV2wCLcB/s1600/camera-p_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="https://4.bp.blogspot.com/-Xq6cTiTssDs/V_2wv-taavI/AAAAAAAA4kA/I8sDvl9MTKsyWMpiQyRvc1-7A4xCdPV2wCLcB/s200/camera-p_lomo.jpg" width="200" /></a></div>мені одразу видали новий номерний знак. після цього я розрахувався з продавцем ($2'500), повісив новий знак на машину — і все, можна їхати. як і <a href="http://www.tivasyk.info/2011/08/16.html" target="_blank">розповідав колись братик</a>, <b>на адміністративні формальності ми витратили п'ятнадцять хвилин</b>, ну може півгодини разом з невеличкою чергою.<br /><br />щоби кататися, потрібне ще обов'язкове страхування відповідальності водія, аналог нашого осаго. тож наступного дня я зателефонував до страхової desjardins і <b>за п'ятнадцять хвилин вже мав надісланого електронною поштою поліса</b>, дійсного починаючи з того ж дня! це при тому, що я ще не міг сплатити за страховку за допомогою своєї тимчасової банківської картки, — мене просто попрохали перетелефонувати, щойно я отримаю справжню картку, і додати банківські реквізити для оплати.<br /><br />до речі, <b>обов'язкове страхування</b> тут, у квебеку, дорожче за українське — я сплатив одразу <b>$301,93 за рік</b> (можна було сплачувати по $25 помісячно). але це в рази менше, ніж в онтаріо: там платять приблизно таку суму щомісяця. зате пальне там дешевше.<br /><br /><div class="separator" style="clear: both; text-align: center;"><a href="https://2.bp.blogspot.com/-yXJ_SF81w0U/V_2u1qCa6yI/AAAAAAAA4j0/Uk9E7pm19vQyaDxEvAxtt9F54UlPdRbhgCLcB/s1600/IMG_20160922_163612_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="https://2.bp.blogspot.com/-yXJ_SF81w0U/V_2u1qCa6yI/AAAAAAAA4j0/Uk9E7pm19vQyaDxEvAxtt9F54UlPdRbhgCLcB/s200/IMG_20160922_163612_lomo.jpg" width="150" /></a></div>ще однією значною витратою, пов'язаною з автомобілем, була заміна зношених задніх гальмів (диски і колодки), фільтрів та мастила, жарівки в одній фарі та заміна деяких дрібних деталей ходової — за все разом віддав <b>$650 на сервісі</b> <a href="http://www.garagealexplus.com/contactusfr.htm" target="_blank">alex plus</a>, що його тримає молодий росіянин, і куди тут їздить, здається, половина лонгьоя =/ мене туди привів товариш, але тре подумати, куди надалі возити машинку.<br /><br />в підсумку <b>на придбання автівки я витратив $4'212</b> — тобто майже вклався в ті чотири тисячі, що їх отримав за opel astra перед від'їздом з україни.<br /><br />з обов'язкових витрат на автівку ще залишилася <b>зимова гума</b>, а з умовно обов'язкових — <b>обробка проти іржі</b> та, можливо, заміна трансмісійного мастила.<br /><br />того ж дня товариш сів на пасажирське місце, і ми добрих три години возилися лонгьоєм та монреалем, щоби я трохи звик до тутешніх особливостей. але про враження від mazda 5 та їзди квебецькими дорогами розповім якось за іншим разом; нагадайте мені в коментарях, якщо забуду.<br /><br /><h3>«ластівка», організація з допомоги імігрантам; </h3><div class="separator" style="clear: both; text-align: center;"><a href="https://3.bp.blogspot.com/-9pnKqqNeqd4/V_28h6BvBbI/AAAAAAAA4kc/rsyuntoXxNsfEfVYvhNYhEHDHKuvDnV6gCLcB/s1600/IMG_20160923_155212_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="https://3.bp.blogspot.com/-9pnKqqNeqd4/V_28h6BvBbI/AAAAAAAA4kc/rsyuntoXxNsfEfVYvhNYhEHDHKuvDnV6gCLcB/s200/IMG_20160923_155212_lomo.jpg" width="133" /></a></div>у п'ятницю ми мали призначену зустріч в «ластівці» (<a href="http://www.hirondelle.qc.ca/" target="_blank">l'hirondelle</a>) — це така організація, що за державний кошт <b>допомагає імігрантам</b> облаштовуватися: надає підказки буквально на всі випадки життя, допомагає з перекладом необхідних документів та заповненням різноманітних форм для запитів до державних установ, з пошуком помешкання та роботи тощо.<br /><br />все це і справді могло би нам знадобитися, якби ми погано говорили французькою, а головне — якби не мали <b>таких чудових друзів</b> у монреалі, котрі не лише прихистили нас на півтора тижні, але й забезпечили усіма можливими підказками і практичною допомогою! тож чи не єдине, за що ми можемо подякувати «ластівці» — то роздруковані форми заявки на державну фінансову допомогу для дітей з підказками щодо їх заповнення.<br /><br />і ще ми записалися до їхньої «годівнички», котра згодом на перевірку виявилася «пшиком»: вибір продуктів дуже куций, черги довжелезні, дорога з лонгьоя довга, ще й затори в центральному монреалі змушують гаяти купу часу.<br /><br />до речі, сама контора «ластівки» знаходиться в такому непримітному будиночку на тихій вуличці центрального монреаля, що з першого разу <b>знайти вхід досить складно</b>. лише невелика табличка біля звичайних зелених дверей дає підказку.<br /><br /><h3>бай — угода про оренду квартири</h3><div class="separator" style="clear: both; text-align: center;"><a href="https://4.bp.blogspot.com/-QQuA1d54EWk/V_26fq-sNKI/AAAAAAAA4kQ/OAIrUBW1FroDz9Hb_i-3JN3l5fGpCNo1gCLcB/s1600/IMG_20160923_183744_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://4.bp.blogspot.com/-QQuA1d54EWk/V_26fq-sNKI/AAAAAAAA4kQ/OAIrUBW1FroDz9Hb_i-3JN3l5fGpCNo1gCLcB/s200/IMG_20160923_183744_lomo.jpg" width="200" /></a></div>у п'ятницю я завітав ще раз до адміністратора пана мішеля з документами (підтвердження права на постійне проживання та паспорт), підписав угоду про оренду квартири — так званий «бай», сплатив <b>$1'800 за перші два місяці</b>, а також за два комплекти ключів та місце для автівки на зовнішній парковці.<br /><br />разом з угодою нам видали <b>перелік додаткових правил користування помешканням</b> в нашому будинку, перекладу його повністю, — гадаю, орендарям квартир в україні буде цікаво.<br /><ol><li>обов'язкове страхування відповідальності на випадок суттєвих пошкоджень.</li><li>жодних тварин не можна утримувати в помешканні (на словах зробили виняток для котів).</li><li>заборонено викидати будь-що з вікон, балкона, в коридор.</li><li>заборонено встановлювати пральну машину та сушарку (щоправда, в деяких квартирах наче дозволяють).</li><li>у випадку будь-яких пошкоджень квартири — повідомити орендодавця.</li><li>сміття потрібно пакувати до платикових пакетів і викидати до сміттєпровода.</li><li>жодних речей не можна зберігати чи залишати в коридорах будинку, в гаражі чи на зовнішній парковці (насправді для деяких предметів робляться винятки, зокрема для велосипедів та автомобільної гуми, що їх дехто залишає на своєму паркомісці в гаражі).</li><li>дітям не можна грати в коридорах. так само заборонено курити чи навіть просто вештатися без причини.</li><li>заборонено кататися в коридорах на роликових ковзанах, самокатах тощо.</li><li>орендар відповідальний за будь-які пошкодження через залишені відчиненими вікна.</li><li>орендар має прибирати сніг з балкона, а також переміщати автомобіль під час прибирання снігу на зовнішній парковці.</li><li>заборонено зберігати і використовувати легкозаймисті та вибухові речовини.</li><li>виїжджаючи з приміщення, орендар має привести приміщення до того ж стану, в якім отримав, за винятком звичайного зношування.</li><li>автомобілі, що блокують виїзди з гаража, буде евакуйовано без попередження і за кошт власника.</li><li>заборонено стелити штучні газони на балконі.</li><li>категорично заборонено підніматися на дах.</li><li>втрата ключа — $10 (застава за кожен ключ; в наборі їх два: один від квартири та один від усіх зовнішніх дверей: головний вхід, гараж тощо).</li><li>несправний автомобіль, з якого витікає пальне чи мастило, необхідно прибрати з гаража чи зовнішньої парковки аж до усунення несправності.</li><li>орендарів просять не фарбувати внутрішні стіни. якщо ж мешканець їх таки пофарбує чи поклеїть шпалери — перед виселенням помешкання потрібно привести до початкового вигляду, знявши шпалери та пофарбувавши стіни набіло. якщо цього не буде зроблено, орендареві доведеться оплатити фарбу і роботу (за грабіжницькими цінами).</li><li>під час доставки меблів чи переїзду автомобіль не має перекривати виїзд з гаража; паркування перед центральним входом заборонене. ліфт потрібно звільнити якомога скоріше, а не утримувати під час транспортування речей з/до квартири; орендар відповідальний за будь-які пошкодження ліфта, стін тощо під час транспортування меблів.</li><li>орендар не повинен самостійно виконувати жодних ремонтних робіт в помешканні, в гаражі без окремого погодження з орендодавцем.</li><li>заборонено годувати білок і птахів з балкона; так само заборонено грилювати на балконі.</li><li>заборонено розвішувати оголошення в будинку чи зовні.</li><li>заборонено витрушувати чи навіть вивішувати для просушування на балконі килими, одяг тощо.</li><li>заборонено споруджувати стіни чи натягувати тимчасові огородження на балконі, в т.ч. зовні.</li><li>дозволене використання на балконах парасоль від сонця, але орендар відповідальний за будь-які можливі пошкодження.</li><li>орендар не має створювати галасу, слухати дуже гучну музику чи іншим чином порушувати спокій сусідів.</li><li>в орендованому помешканні не повинні проживати сторонні особи.</li><li>оплата за оренду здійснюється авансом не пізніше 1 числа кожного місяця. штраф за відмову банку оплатити за чеком — $20. попередження за перше порушення, вимога про виселення у випадку регулярних затримок.</li><li>без згоди орендодавця заборонено перездавати приміщення в суборенду.</li><li>орендар не має права замінювати замки або встановлювати вічка без погодження з орендодавцем; в будь-якім випадку встановлені замки та вічка переходять у власність орендодавця.</li><li>орендар має у якомога корошті терміни повісити штори; підвішувати простирадла та прапори заборонено.</li><li>заборонено мити автомобілі в гаражі (для цього зовні передбачено шланг).</li><li>місце для автомобіля орендаря в гаражі може бути змінене на розсід орендодавця.</li><li>зайняте місце на зовнішній парковці (в т.ч. якщо зайняте гостями) — додатково $15 на місяць.</li><li>заборонено утримувати тварин (так, я помітив повтор, запитав адміністратора — той посміхнувся і пожартував, що це варто повторити двічі). </li><li>заборонено проходити з велосипедами через парадні двері.</li><li>заборонено користуватися дистанційним стартом автомобіля в гаражі.</li><li>зовнішнє освітлення в коридорі може бути підключене до лічильника орендаря (насправді адміністратор пояснив, що так було за старої електричної розводки, її змінили, але пункт в правилах залишили на той випадок, якщо десь ще залишилося).</li></ol><div class="separator" style="clear: both; text-align: center;"></div>ну що, хто вже знімав помешкання в україні з такою кількістю правил і обмежень?<br /><br />але ми були щасливі, що зможемо, нарешті, «злізти з шиї» друзів та почати по-справжньому облаштовуватися тут, в канаді.<br /><br /><h3>нарешті переселяємося до свого помешкання!</h3><div class="separator" style="clear: both; text-align: center;"><a href="https://2.bp.blogspot.com/-CS6g0L4bVzU/V_3BGGw9j2I/AAAAAAAA4ko/-FVkOoZtTFcHd0xyb_ww6tUKo3jMPD8lQCLcB/s1600/IMG_20160927_085219_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://2.bp.blogspot.com/-CS6g0L4bVzU/V_3BGGw9j2I/AAAAAAAA4ko/-FVkOoZtTFcHd0xyb_ww6tUKo3jMPD8lQCLcB/s200/IMG_20160927_085219_lomo.jpg" width="200" /></a></div>в суботу 24 вересня я за кілька ходок перевіз усі наші важкезні баули до нового помешкання. квартири тут здають з обладнаними кухнею та ванною кімнатою, але абсолютно без іншого вмеблювання, ба навіть без світильників у спальнях та вітальні! тож ми одразу мали електричну плитку, холодильник, шафки на кухні, та навіть посудомийну машину — але <b>перші кілька ночей спали на позичених надувних матрасах</b>, а їли привезеними з україни ложками-виделками і з придбаних у <a href="http://www.dollarmaxdepot.ca/" target="_blank">dollar max</a>'і гарних тарілок, які тримали на колінах, сидячи буквально на підлозі =)<br /><br />найперше, що в нас з'явилося з меблів — то була широка етажерка, що нам її віддали знайомі. перевізши її двома частинами, я не склав їх докупи, а використав нижню частину як низьку підставку під комп'ютер, а другу поставив під стіну, як етажерку. так вони й стоять ще до цього часу.<br /><br />зате вікна квартири виходять на тихе і дуже зелене внутрішнє подвір'я, де між кількома високими соснами весь час весело гралися кілька білок, а з кількох нижчих дерев почало осипатися жовте листя. мені тут сподобалося.<br /><br />а в неділю до нас на «новосілля» приїхав брат з торонто. а наступного тижня вже звична <b>переселенська метушня продовжилася</b>, тож перші дні ми й не мали багато часу сумувати вдома чи дуже перейматися браком меблів. але то вже буде тема для наступного допису, з яким я постараюся так довго не баритися =)<br /><br /><div style="text-align: center;">—————</div><br />далі буде <a href="http://www.tivasyk.info/2016/12/blog-post.html" target="_blank"><u>щоденник емігранта: другий тиждень</u></a>: <br /><ul><li>вибір інтернет-провайдера; </li><li>перші закупи: iga, costco, maxi dollar, ikea;</li><li>канадське районо, або commission scolaire;</li><li>угода з hydro québec: електрика та обігрів;</li><li>оформлення державної медичної страховки;</li><li>мій перший штраф у канаді!</li><li>початкова школа; </li><li>шалє на озері віцерой.<br /></li></ul>