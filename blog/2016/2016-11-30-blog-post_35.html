---
layout: post
title: готуюсь до іспиту на водійську посвідку
date: '2016-11-30T22:42:00.003+02:00'
author: tivasyk
tags:
- життя
- канада
- автомобіль
modified_time: '2016-11-30T22:42:46.765+02:00'
thumbnail: https://4.bp.blogspot.com/-HKpp6cI3Dlo/WD809a8j_UI/AAAAAAAA76o/XsxzcgS4sN8M6oEcNLkN3vwKSBXxIg_zQCLcB/s72-c/IMG_20161129_094224_lomo.jpg
blogger_id: tag:blogger.com,1999:blog-1498862426470895405.post-3345431646946145543
blogger_orig_url: http://www.tivasyk.info/2016/11/blog-post_35.html
---

<div class="separator" style="clear: both; text-align: center;"><a href="https://4.bp.blogspot.com/-HKpp6cI3Dlo/WD809a8j_UI/AAAAAAAA76o/XsxzcgS4sN8M6oEcNLkN3vwKSBXxIg_zQCLcB/s1600/IMG_20161129_094224_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://4.bp.blogspot.com/-HKpp6cI3Dlo/WD809a8j_UI/AAAAAAAA76o/XsxzcgS4sN8M6oEcNLkN3vwKSBXxIg_zQCLcB/s200/IMG_20161129_094224_lomo.jpg" width="200" /></a></div>рано чи пізно я закінчу дописувати допис про другий тиждень в канаді — хоч вже й минуло два місяці, як ми тут, але краще пізно, ніж ніколи?<br /><br />тим часом <b>готуюся до теоретичного іспиту на канадську водійську посвідку</b>. <br /><br />щоби записатися на іспит, довелося телефонувати до організації з безпеки руху (<a href="https://saaq.gouv.qc.ca/" target="_blank">saaq</a>), бо онлайновий запис для імігрантів чомусь недоступний. записувався на початку листопада — іспит призначили на 7 грудня. отже… лишається тиждень.<br /><br />трохи абсурдна ситуація: оскільки я маю дійсну українську посвідку водія, закон квебека дозволяє мені керувати автомобілем тут впродовж шести місяців. але мушу складати теоретичний, а згодом і практичний іспит, щоби отримати канадську посвідку. при цьому, якщо я не помиляюся, навіть якщо я не складу іспити з першого разу — зможу й далі створювати небезпеку для пішоходів та водіїв, керуючи автомобілем з українською посвідкою =)<br /><br />жарти жартами, але читаю <a href="https://www.amazon.ca/Guide-route-%C3%89dition-2004/dp/2551196582/ref=sr_1_12?s=books&amp;ie=UTF8&amp;qid=1480538435&amp;sr=1-12&amp;keywords=guide+de+la+route+qu%C3%A9bec" target="_blank">«guide de la route»</a> та граюся <a href="https://testdeconnaissances.saaq.gouv.qc.ca/code/undefined/" target="_blank">з онлайновим тестом на сайті saaq</a> (кажуть, щоправда, що реальний іспит суттєво складніший, ніж ота забавка).<br /><br />після теоретичного іспиту призначають практичний — там теж є свої невеличкі особливості, але сподіваюся, що водій з майже десятилітнім стажем якось дасть собі раду.