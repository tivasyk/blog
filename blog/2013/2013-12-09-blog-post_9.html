---
layout: post
title: найкращий символ єдності й свободи
date: '2013-12-09T13:03:00.002+02:00'
author: tivasyk
tags:
- політика
- українська мова
modified_time: '2013-12-09T13:48:14.023+02:00'
thumbnail: http://2.bp.blogspot.com/_wFmUV6FUCKU/R4zFq_1EgkI/AAAAAAAAA00/vnz2tXjssmM/s72-c/vyshyvanka_ukr.jpg
blogger_id: tag:blogger.com,1999:blog-1498862426470895405.post-2205321234994424788
blogger_orig_url: http://www.tivasyk.info/2013/12/blog-post_9.html
---

<a href="http://2.bp.blogspot.com/_wFmUV6FUCKU/R4zFq_1EgkI/AAAAAAAAA00/vnz2tXjssmM/s1600/vyshyvanka_ukr.jpg"><img alt="" border="0" src="http://2.bp.blogspot.com/_wFmUV6FUCKU/R4zFq_1EgkI/AAAAAAAAA00/vnz2tXjssmM/s1600/vyshyvanka_ukr.jpg" style="cursor: pointer; float: right; margin: 0pt 0pt 10px 10px; width: 200px;" /></a>я знаю, що цей допис прочитають щонайбільше півсотні людей в пошуках «словника синонімів», півдесятка шукачів <a href="http://www.tivasyk.info/2009/09/winamp.html" target="_blank">«українського порно в вишиванках»</a>, кілька пошукових роботів і, в кращому випадку, декілька читачів україномовних блогів за звичкою. майже без надії, але хотілося б, щоби його прочитали бодай <b>декілька російськомовних патріотів україни</b>.<br /><br />цим людям хочеться адресувати одну думку:<br /><br /><div style="text-align: center;"><b>найкраще, що може зробити кожен патріот україни — розмовляти українською.</b></div><br />євромайдан, як і будь-який інший майдан в історії, рано чи пізно закінчиться. поразкою чи перемогою — не дуже важливо в стратегічній перспективі, тому що в політиці нема ані остаточних поразок, ані&nbsp; абсолютних перемог, і легендарний 2004-й мав би бути найсвіжішим тому підтвердженням. україна залишиться там, де вона є споконвіку — <b>між байдужою європою&nbsp; і агресивною росією</b>…<br /><br /><a name='more'></a>…і поки помірковану європу цікавить, за великим рахунком, лише власний економічний інтерес — росія через віки та різні державні устрої плекає свої імперські настрої, глибоко вкорінені навіть у свідомості мільйонів простих росіян.<br /><br />ваша українська мова — це <b>елемент державної безпеки</b>. тому що кордон зі смугастими стовпчиками, вимуштруваними собаками та пропускними пунктами захищає від злодіїв економічних та кримінальних, але не від ідеологічного впливу північного сусіда.<br /><br />ваша українська мова — це найкращий <b>символ єдності й свободи</b>, тому що жовто-блакитні стрічки можна зірвати, прапори можна вирвати з рук і спалити — але навіть у буцегарні мова як символ залишиться з вами.<br /><br />ваша українська мова — це пароль і відгук, це <b>найвищий прапор</b>: чи багато ви бачили й чули прихильників діючої влади чи продажу україни до митного союзу, котрі б не ґаварілі па-русскі, не патякали б азіровським суржиком чи проффесорською затинанкою, а пестили б вухо львівською ґварою чи слобожанською говіркою?<br /><br />навіть на майдані сьогодні переважна, — переважна! — кількість патріотів україни, прихильників свободи та незалежності розмовляють російською: це звичніше, це зручніше. я нікому не дорікаю; попри львівське коріння, живучи у києві, я й сам <b>25 років життя частіше розмовляв російською</b>, аніж українською; практично всюди й завжди поза домом. тож я вас добре розумію.<br /><br />але одного дня в мене <a href="http://www.tivasyk.info/2003/12/blog-post.html" target="_blank">народився син</a>. і в цю мить я усвідомив, що скільки б він не вивчав українську в школі, скільки б не завчив напам’ять прислів’їв та віршів, скільки б не дивився у «кобзар» — все це не означатиме для нього ні-чо-го!, і він ніколи не буде насправді українцем, якщо я з ним розмовлятиму іноземною мовою, <b>якщо я не підніму сам цей прапор</b>, щоби і він бачив його, йшов за ним — аж поки виросте, стане на ноги і зможе самостійно вирішувати, наскільки важливі для нього свобода, самоповага і людська гідність, і якою мовою про них говорити.<br /><br />відтоді я <b>вдома розмовляю українською</b>, і говорячи «вдома», я маю на увазі україну. я знаю, як непросто зробити зусилля і перевчитися… але водночас я знаю, як це просто. і переконаний, що<br /><br /><div style="text-align: center;"><b>найкраще, що може зробити кожен патріот україни — розмовляти українською.</b></div><br />навіть якщо за національністю ти росіянин, але в паспорті сьогодні написано <i>«громадянин україни»</i>. знаю, що знову знайдуться російськомовні патріоти (це найгірше… не провокатори на ставці, а патріоти україни?), котрі дорікатимуть мені за ідею <i>«говориш не українською = не українець»</i> і, можливо, <a href="http://www.tivasyk.info/2011/02/blog-post_16.html" target="_blank">наводитимуть бельгію чи канаду в приклад</a>.<br /><br />я лише знову відповім таким: <a href="http://www.tivasyk.info/2010/09/blog-post_21.html" target="_blank">ви нездалі, недалекоглядні патріоти</a>, панове, тому що ваше уявлення про зручність та буцім економічний зиск (угу, і такі аргументи є) чи що там ще — шкідливе не лише для української нації, але й для української держави, а відтак — і для вас самих.<br /><br />я глибоко переконаний також, що якби україна розмовляла українською — ані в майдані 2004-го, ані тим більше євромайдані 2013-го не було би потреби: так, навіть україномовний політик може спробувати продати країну не гірше російськомовного… але не продавати її <b>вже 23 роки поспіль</b>!