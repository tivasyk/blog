---
layout: post
title: екзамен з французької, помічна лопатка і keybr.com
date: '2013-01-15T13:12:00.003+02:00'
author: tivasyk
tags:
- життя
- французька мова
modified_time: '2013-01-15T13:15:09.741+02:00'
thumbnail: http://2.bp.blogspot.com/-8nxr39c8sbs/TorG5EZ11VI/AAAAAAAALyk/pzky8_vSkGs/s72-c/francais_exercices.jpg
blogger_id: tag:blogger.com,1999:blog-1498862426470895405.post-6777510912182189517
blogger_orig_url: http://www.tivasyk.info/2013/01/keybrcom.html
---

<div class="separator" style="clear: both; text-align: center;"><a href="http://2.bp.blogspot.com/-8nxr39c8sbs/TorG5EZ11VI/AAAAAAAALyk/pzky8_vSkGs/s1600/francais_exercices.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://2.bp.blogspot.com/-8nxr39c8sbs/TorG5EZ11VI/AAAAAAAALyk/pzky8_vSkGs/s200/francais_exercices.jpg" width="200" /></a></div>трішки життєвого. позаду <b>два роки з хвостиком </b><a href="http://www.tivasyk.info/2011/10/blog-post_04.html" target="_blank">вивчення французької мови</a>, тож прийшов час якось <a href="http://www.tivasyk.info/2012/02/blog-post_16.html" target="_blank">перевірити свій рівень</a> та отримати документальну посвідку — це може знадобитися (майже напевне знадобиться, враховуючи <a href="http://www.tivasyk.info/2012/03/blog-post_22.html" target="_blank">останні зміни</a>) в іміграційному процесі. мета — рівень <b>b2</b>.<br /><br />раніше я планував здати <a href="http://institutfrancais-ukraine.com/viddil-kursiv/kursi-ta-diplomi/delf-et-dalf-diplome-de-langue-francaise/" target="_blank">delf</a>, але днями мене переконали в тім, що варто пройти дещо простіший та коротший, хоч і дорожчий екзамен <a href="http://institutfrancais-ukraine.com/tefaq-test-devaluation-de-francais-adapte-au-quebec/" target="_blank">tefaq</a>, — на щастя, institut français в україні пропонує обидва (та <a href="http://institutfrancais-ukraine.com/viddil-kursiv/kursi-ta-diplomi/" target="_blank">ще кілька</a> до купи), тож можна вибирати.<br /><br />отже, учора поїхав я записуватися на екзамен, і паркуючись в районі площі перемоги, втрапив одним переднім колесом в яму. яма не яма — але гарний такий льодовий ковбах. помітив, коли спробував виїхати: дзуськи! передньоприводна машинка борсається і жбурляє сніг з-під колеса, але не їде…<br /><br /><a name='more'></a><div class="separator" style="clear: both; text-align: center;"><a href="http://3.bp.blogspot.com/-9ys7boNlKzs/UPUsu9jl0dI/AAAAAAAAR6Q/bsEWXuW5wU4/s1600/IMG_20130115_091816_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="http://3.bp.blogspot.com/-9ys7boNlKzs/UPUsu9jl0dI/AAAAAAAAR6Q/bsEWXuW5wU4/s200/IMG_20130115_091816_lomo.jpg" width="200" /></a></div>…а обидві лопати вдома — виклав з багажника минулої весни, коли їздив чи то на мийку, чи на техобслуговування. <br /><br />довелося трохи побігати довкола й шукати, <b>де придбать лопатку</b>. не лишати ж автівку в центрі, та ще й на площі, біля котрої навіть жодної станції метро немає? добре, що не погодився на складану фекашку в спортмастері за 99 грн — то іграшка дітям в пісочницю, а не лопата.<br /><br />на щастя, поруч знайшовся базарчик, де і лопатку міцну знайшов, і заточив швидко. за 5 хвилин виручив машинку й поїхав собі. мораль? <b>лопатку варто возити</b> зі собою, надто взимку — вдома вона не помагає.<br /><br />екзамен призначили на 19 лютого. треба якось готуватися, бо формат його трошки незвичний, і можна легко втратити бали навіть досить добре знаючи мову, просто через стресовий ефект.<br /><br /><div class="separator" style="clear: both; text-align: center;"><a href="http://keybr.com/" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="119" src="http://4.bp.blogspot.com/-MzRBAKotf1Q/UPUxhzB4yWI/AAAAAAAAR6s/I4tj_Gs2IbY/s200/screenshot_keybr.com.png" width="200" /></a></div>тим часом я, здається, дозрів навчитися <b>друкувати наосліп латинкою</b>. давно вже мрію, та все лінувався. втім, для мене часто змусити себе щось зробити — це питання приємного у використанні інструменту. коли навчався друкувати російською й українською, таким інструментом став курс шахіджаняна, а точніше — безкоштовна частина курсу <a href="http://ergosolo.ru/" target="_blank">«соло на клавіатурі»</a>: попри всі <a href="http://lurkmore.to/%D0%A8%D0%B0%D1%85%D0%B8%D0%B4%D0%B6%D0%B0%D0%BD%D1%8F%D0%BD" target="_blank">жарти на луркморі</a> на адресу «шаха» і <a href="http://www.litmir.net/br/?b=111834&amp;p=26" target="_blank">гострий відгук у автобіографічній книзі тєрєхова</a>, програма допомогла.<br /><br />для латинки таким інструментом, схоже, став <a href="http://keybr.com/" target="_blank">онлайновий сервіс keybr.com</a> — приємно оформлений, зручний у використанні, і позбавлений нескінченних повчань. якраз те, що треба. єдине, чого бракує — якогось індикатора ритмічності набору, тож доводиться контролювати себе самостійно.