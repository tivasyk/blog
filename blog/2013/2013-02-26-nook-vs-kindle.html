---
layout: post
title: 'смертельний двобій: nook vs kindle'
date: '2013-02-26T13:05:00.000+02:00'
author: tivasyk
tags:
- найцікавіше
- огляд
- книги
- товари
modified_time: '2013-09-16T11:10:47.680+03:00'
thumbnail: http://3.bp.blogspot.com/-vH6WP12oWmM/USx1-VUrGoI/AAAAAAAAStc/zAJhJnHIDnc/s72-c/nook_vs_kindle_01_front.jpg
blogger_id: tag:blogger.com,1999:blog-1498862426470895405.post-8480254784688135197
blogger_orig_url: http://www.tivasyk.info/2013/02/nook-vs-kindle.html
---

<div class="separator" style="clear: both; text-align: center;"><a href="http://3.bp.blogspot.com/-vH6WP12oWmM/USx1-VUrGoI/AAAAAAAAStc/zAJhJnHIDnc/s1600/nook_vs_kindle_01_front.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="150" src="http://3.bp.blogspot.com/-vH6WP12oWmM/USx1-VUrGoI/AAAAAAAAStc/zAJhJnHIDnc/s200/nook_vs_kindle_01_front.jpg" width="200" /></a></div>минув тиждень відколи мені <a href="http://www.tivasyk.info/2013/02/android.html" target="_blank">промайнула думка</a> порівняти свою електронну читанку <b>kindle 3</b> із конкурентом — <b>nook simple touch</b>…<br /><br />тепер маю <a href="http://3.bp.blogspot.com/-vH6WP12oWmM/USx1-VUrGoI/AAAAAAAAStc/zAJhJnHIDnc/s1600/nook_vs_kindle_01_front.jpg" target="_blank">обидві читанки</a>.<br /><br />головна принада nook в тім, що він має <b>тактильний екран</b>, працює під android’ом, і рутнувши його, можна отримати доступ до практично всіх можливостей системи, включно із магазином додатків google play: встановити fbreader, fora dictionary та dropbox (там лежить бібліотека!), а за бажання — навіть <a href="http://www.tivasyk.info/2012/10/fbreader-kindle-android.html" target="_blank">kindle для android</a>, і таким чином <b>перетворити nook на універсальну читанку</b>!<br /><br />проте перш ніж взятися до рутування — можу порівняти дві читанки в тому стані, як їх продають виробники, amazon та barnes &amp; noble.<br /><br /><a name='more'></a><h2>зовнішній вигляд</h2><div class="separator" style="clear: both; text-align: center;"><a href="http://1.bp.blogspot.com/-ZxEg0s7mYSo/USx75AUhzzI/AAAAAAAASuE/yMlWvvFPafE/s1600/nook_vs_kindle_02_back.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="http://1.bp.blogspot.com/-ZxEg0s7mYSo/USx75AUhzzI/AAAAAAAASuE/yMlWvvFPafE/s200/nook_vs_kindle_02_back.jpg" width="200" /></a></div>світлини передають різницю в оформленні читанок nook та kindle… проте не здатні повністю передати суб’єктивні враження: nook важчий, він і на око видається масивнішим — <a href="http://3.bp.blogspot.com/-KgktImyzEMs/USx74-_3twI/AAAAAAAASuA/X7q4qMLE28Y/s1600/nook_vs_kindle_03_stack.jpg" target="_blank">трішки ширшим</a> і значно товщим… але водночас він гарніше виглядає, приємніший на дотик і набагато <b>зручніше лежить в руці</b>.<br /><br />загалом nook створює враження дорожчого і приємнішого у використанні пристрою, ніж kindle.<br /><br />але чохли для kindle виглядают акуратніше, і значно компактніші за ті, що я побачив для nook. <br /><br /><h2>екран</h2>тип і розмір екрану — визначальна характеристика класу — в обох читалок ідентичні: <b>6-дюймовий монохромний e-ink</b> (600x800 точок, 167 точок на дюйм). екран nook’а видався мені трішки контрастнішим; проте це, швидше всього, частково ефект новизни і частково особливість саме мого kindle’а (колись <a href="http://www.tivasyk.info/2012/10/kindle_29.html" target="_blank">вже нарікав на це</a>).<br /><br />але екран в nook <b>тактильний</b>! технічно чутливість реалізована за допомогою гратки з інфра-червоних променів над поверхнею екрану, тож не впливає на прозорість покриття. і якщо для доступу до найбільш уживаних функцій електронної читанки цілком достатньо клавіш-горталок та квадратної навігаційної клавіші kindle, то використання тактильної клавіатури… ну, хто має kindle без апаратної клавіатури — зрозуміє мене.<br /><br /><h2>пам’ять</h2><a href="http://3.bp.blogspot.com/-KgktImyzEMs/USx74-_3twI/AAAAAAAASuA/X7q4qMLE28Y/s1600/nook_vs_kindle_03_stack.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="200" src="http://3.bp.blogspot.com/-KgktImyzEMs/USx74-_3twI/AAAAAAAASuA/X7q4qMLE28Y/s200/nook_vs_kindle_03_stack.jpg" width="150" /></a>kindle має 2 гб пам’яті, з них приблизно <b>1,3 гб доступно користувачеві</b> — це більш ніж достатньо для всіх текстів, котрі я хотів носити зі собою на електронній читанці… фактично, це наразі якраз розмір моєї ел. бібліотеки — а там же не бракує pdf’ів, котрі я не збираюся читати на kindle, а декілька десятків текстів продубльовано в кількох форматах (найчастіше epub та mobi).<br /><br />nook також оснащений 2 гб інтегрованої пам’яті… але користувачеві доступно лише <b>256 мб — уп’ятеро менше</b>, ніж на kindle’і. цього достатньо для десятка книжок (я віддаю перевагу ілюстрованим виданням, коли є вибір), але… мало.<br /><br />проте nook, на відміну від kindle, має <b>роз’єм для картки microsd</b> і таким чином підтримує до 32 гб додатково… що, в принципі, ставить крапку в питанні пам’яті, і на користь nook.<br /><br /><h2>інтерфейс</h2>наразі скріншоти nook мені здаються симпатичнішими — але це знову дається взнак елемент новизни. об’єктивно система меню kindle більш розвинена і дає доступ до трішки ширшого списку функцій та параметрів. але <b>nook має козир — тактильний екран</b>. тому користуватися його нехай і дещо примітивнішим інтерфесом — простіше, швидше і приємніше.<br /><br />окрім того, nook зручніше відображає визначені користувачем збірки текстів (тут їх названо поличками, в kindle це колекції): kindle відображає їх перелік на головній сторінці, і якщо збірок багато, — щоби дістатися до щойно доданих (ще не розподілених по колекціях) книжок, доводиться гортати. nook відображає на головній сторінці останню відкриту книжку, поруч — щойно додані книжки, і тут таки пропонує швидкий доступ до бібліотеки з поличками: на мою думку, це значно зручніше.<br /><br /><h2>читанка</h2>власне про режим читання нема що сказати: було би дивно, якби в продуктах amazon чи barnes &amp; noble із цим були б якісь проблеми. двома словами: мінімалістично і зручно.<br /><br />щоправда, перш ніж дістатися до першої книжки, nook вимагає підключитися до bn.com через wifi і зареєструвати читанку… без цього — користуватися книжкою неможливо (пізніше дізнався, що <a href="http://raviudeshi.com/2011/11/nook-touch-skip-registration" target="_blank">пропустити реєстрацію таки можна</a>… ціною швидшого розряду батареї під час читання). щодо kindle вже не пригадаю, як саме проходить цей процес.<br /><br />ще один мінус nook’а без рутування — barnes &amp; noble не продасть вам нічого, навіть не дозволить (наскільки я зрозумів, поправте коли що) завантажити безкоштовні видання, якщо користувач зареєструвався в україні, та й взагалі поза межами сша та канади, як я зрозумів (<a href="http://www.tivasyk.info/2013/02/nook-vs-kindle.html?showComment=1361912960771#c1834935796198522909" target="_blank">цікаве уточнення</a> від verdakafo в коментарях).<br /><br />інша величезна перевага kindle — доступність просто з коробки кількох словників. так, вони одномовні…але вони є, і зразу: англійський, французький, німецький, іспанський… ще декілька можна, здається, завантажити безкоштовно з amazon.com. тим часом nook «з коробки» має лише англійський тлумачний словник. враховуючи, що зараз мені вже достатньо в більшості випадків тлумачного французького словника для читання — його відсутність є для мене великим мінусом nook’а в порівнянні з kindle’ом.<br /><br />ще одна чудова перевага kindle (дякую verdakafo за <a href="http://www.tivasyk.info/2013/02/nook-vs-kindle.html?showComment=1361912960771#c1834935796198522909" target="_blank">нагадування</a>) — можливість пересилати тексти на читанку електронною поштою, відправляючи файли (.mobi та деякі інші) на адресу &lt;логін&gt;@free.kindle.com або &lt;логін&gt;@kindle.com.<br /><br /><h2>ціна й достуність</h2><a href="http://2.bp.blogspot.com/-a5wo9C3ZMOU/USyLnyXaedI/AAAAAAAASuo/BcT3mB42iMA/s1600/nook_vs_kindle_04_ready2root.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="150" src="http://2.bp.blogspot.com/-a5wo9C3ZMOU/USyLnyXaedI/AAAAAAAASuo/BcT3mB42iMA/s200/nook_vs_kindle_04_ready2root.jpg" width="200" /></a>нові kindle 4 та nook simple touch коштують в україні <a href="http://hotline.ua/computer/elektronnye-knigi/18940-16219-17052-104/" target="_blank">приблизно однаково</a> (kindle в середньому чомусь дорожче), близько 800 грн. цікаво, що kindle 4 touch коштує дорожче.<br /><br />я придбав собі&nbsp; <b>відновлений nook</b> (refurbished) — себто, він був у використанні, потім його повернули по гарантії, він пройшов <b>фабричне відновлення</b>, перевірку й комплектацію, і повернувся в продаж. упакування «рідне», жодних пошкоджень, дефектів чи проблем з роботою я не помітив — а тримісячна гарантія дозволяє у випадку їх виявлення повернути пристрій продавцеві, тож не переймаюся. тим часом відновлений nook коштує можна придбати <a href="http://hotline.ua/computer-elektronnye-knigi/barnesnoble-nook-the-simple-touch-reader/?tab=2" target="_blank">значно дешевше</a> — приблизно від 630 грн.<br /><br />і kindle, і nook потребують чохла: екран e-ink досить крихкий. ціна чохла — питання швидше естетичне, ніж фінансове.<br /><br />для нормального використання nook’а знадобиться також картка пам’яті microsd — від <a href="http://hotline.ua/computer/flash-karty/2381-2394/" target="_blank">50 грн за 8 гб</a> для прикладу, цього більш ніж достатньо. для рутування знадобиться також карт-рідер та/або адаптер microsd/sd.<br /><br /><h2>переможець?</h2>коротко скажу так: якщо не потрібен доступ до крамниці amazon — краще придбати nook simple touch, бо сам пристрій значно приємніший. якщо ж хочеться купувати (або завантажувати безкоштовно) книжки на amazon — залишається kindle. при цьому тактильний інтерфейс вартий своєї ціни, тож навіть у випадку kindle варто придивитися до kindle touch.<br /><br /><br />оце і все. на <a href="http://2.bp.blogspot.com/-a5wo9C3ZMOU/USyLnyXaedI/AAAAAAAASuo/BcT3mB42iMA/s1600/nook_vs_kindle_04_ready2root.jpg" target="_blank">ілюстрації</a> видно, що в мене вже все готово <a href="http://lifehacker.com/5889158/turn-a-99-nook-into-a-fully-fledged-android-tablet-in-four-easy-steps" target="_blank">для рутування</a>, і курт вонегут на обкладинці simple touch вже чекає початку, тож якщо все пройде добре — пізніше поділюся віраженнями від рутованої читанки.<br /><br /><b>продовження</b> (27.02.2013): <a href="http://www.tivasyk.info/2013/02/nook-simple-touch-e-ink.html" target="_blank">галерея скріншотів nook simple touch</a> до та рутування та після, з коментарями.<br /><br /><b>поновлення</b> (2013-03-14): опублікував чималий <a href="http://www.tivasyk.info/2013/03/nook-simple-touch.html" target="_blank">ілюстрований огляд кастомізованої читанки</a> nook simple touch.