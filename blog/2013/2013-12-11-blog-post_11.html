---
layout: post
title: спроби зробити неможливе змінюють світ
date: '2013-12-11T11:56:00.000+02:00'
author: tivasyk
tags:
- політика
- україна
- позитив
modified_time: '2013-12-11T11:56:02.246+02:00'
blogger_id: tag:blogger.com,1999:blog-1498862426470895405.post-1930814640597133418
blogger_orig_url: http://www.tivasyk.info/2013/12/blog-post_11.html
---

<a href="http://guro.com.ua/temp/maydan.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://guro.com.ua/temp/maydan.jpg" height="108" width="200" /></a>ось така цитата <b>макса фрая</b> (<a href="http://uk.wikipedia.org/wiki/%D0%9C%D0%B0%D0%BA%D1%81_%D0%A4%D1%80%D0%B0%D0%B9" target="_blank">світлани мартинчик</a>) трапилася в гуглоплюсах сьогодні, і настільки сподобалася, що я мушу це перекласти українською:<br /><blockquote class="tr_bq"><b>переклад</b>: <i>«штука в тім, що вся ця веселуха в києві — перша на моїй пам’яті політична подія, до якої справді хочеться приєднатися всім організмом, а не лише квакнути схвально. тому що, чиї б і які б політичні інтереси не стояли за цим процесом, цікаві не ці сили, а поведінка конкретних живих людей. котрих дуже багато. котрі не лише мітингують і зводять барикади, а при цім не забувають прибирати за собою сміття. відправляють по домівках п’яних. і суворо слідкують, аби в захоплених приміщеннях нічого не крали й не ламали. і стоять у довжелезних чергах до туалетів, бо революція революцією, але свинства не буде. тому що революція, строго кажучи, проти свинства. здається, що це взагалі перша в історії виразно антижлобська революція. вийти на барикади заради зменшення відсотка грубості в суспільстві — це дико круто. це, на мене, взагалі єдине, заради чого на барикади варто лізти.<br /><br />і байдуже, чи вийде якесь пуття з цих барикад чи ні. загалом, важко повірити, що вийде, тому що коли б усе було так просто, людство вже жило би в раю. але це той рідкісний випадок, коли намір дорожчий за результат.<br /><br />і ще я точно знаю, що саме спроби зробити неможливе змінюють світ. і то заднім числом. тому що сама собою наявність достатньо великої кількости людей, котрі мають намір зробити неможливе, говорить про те, що світ вже змінився. на краще — з моїх уст «на краще» завжди означає перемогу життя над смертю. в усіх сенсах обох слів.<br /><br />я взагалі тепер на кожному розі збираюся торочити, не затикаючись, що в мене громадянство україни. вперше в житті примащуся до чужих заслуг. просто тому, що мені приємно мати хоч щось спільне з людьми, котрі там, в києві, зараз не сплять. ну або сплять, якщо випала нагода»</i>. (<a href="http://chingizid.livejournal.com/1604620.html#" target="_blank">оригінал у жж</a>)</blockquote>до речі, <a href="https://www.goodreads.com/author/show/1171746.Max_Frei" target="_blank">профіль макса фрая</a> є також у читацькій спільноті goodreads, разом з <a href="https://www.goodreads.com/author_blog_posts/5332665-108-27" target="_blank">перепублікаціями авторського блога</a>. читайте.<br /><br /><b>p.s.</b> я не став шукати фото світлани мартинчик для ілюстрації, тому що <a href="http://www.netlore.ru/govnofotograf-s-govnozerkalkoj" target="_blank">це небезпечно</a> (хехе). буде фото євромайдану від <a href="http://guro.com.ua/" target="_blank">романа гуро</a>.