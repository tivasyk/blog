---
layout: post
title: 'сніг у великому місті: апокаліптична пригода'
date: '2013-03-25T19:00:00.003+02:00'
author: tivasyk
tags:
- життя
- найцікавіше
- цікаве
- автомобіль
modified_time: '2013-09-16T11:10:47.627+03:00'
thumbnail: http://4.bp.blogspot.com/-hOTzGHcNils/UVAFdECK0VI/AAAAAAAATJs/-jd2LP-_cnQ/s72-c/IMG_20130322_120746_lomo.jpg
blogger_id: tag:blogger.com,1999:blog-1498862426470895405.post-5457218912668331760
blogger_orig_url: http://www.tivasyk.info/2013/03/blog-post_25.html
---

<div class="separator" style="clear: both; text-align: center;"><a href="http://4.bp.blogspot.com/-hOTzGHcNils/UVAFdECK0VI/AAAAAAAATJs/-jd2LP-_cnQ/s1600/IMG_20130322_120746_lomo.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="150" src="http://4.bp.blogspot.com/-hOTzGHcNils/UVAFdECK0VI/AAAAAAAATJs/-jd2LP-_cnQ/s200/IMG_20130322_120746_lomo.jpg" width="200" /></a></div>березень хотів, певно, зробити нам подарунок і показати зимі, <b>яким повинен бути лютий</b>… такий подарунок був би значно доречніший до нового року: протягом доби 22-23 березня над києвом сніжило безперервно; метеорологи кажуть про <a href="http://www.unian.ua/news/561227-u-kievi-za-dobu-vipalo-40-milyoniv-tonn-snigu.html" target="_blank">40 мільйонів тон снігу</a>, що <b>вкрив місто півтораметровим шаром</b>. для багатьох киян дорога додому в п’ятницю перетворилася на пост-апокаліптичну пригоду.<br /><br />мені також <b>довелося переночувати в автівці</b>. проте вранці п’ятниці я ще цього не знав про це. снігопад розпочався о десятій, але ще не віщував нічого більш незвичного, аніж сніг наприкінці березня — тож, виходячи на обід о дванадцятій, я <a href="http://4.bp.blogspot.com/-hOTzGHcNils/UVAFdECK0VI/AAAAAAAATJs/-jd2LP-_cnQ/s1600/IMG_20130322_120746_lomo.jpg" target="_blank">фотографував смартфоном погоду</a>, гадаючи переслати світлину родині з якимось дотепним коментарем на тему приходу весни.<br /><br /><div class="separator" style="clear: both; text-align: center;"><a href="http://3.bp.blogspot.com/-Qo6us4vDnck/UVAGq3NKdpI/AAAAAAAATJ4/SHgL1WOOt4I/s1600/IMG_20130322_161630_lomo.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="150" src="http://3.bp.blogspot.com/-Qo6us4vDnck/UVAGq3NKdpI/AAAAAAAATJ4/SHgL1WOOt4I/s200/IMG_20130322_161630_lomo.jpg" width="200" /></a></div>трохи згодом, о четвертій, я знову роблю <a href="http://3.bp.blogspot.com/-Qo6us4vDnck/UVAGq3NKdpI/AAAAAAAATJ4/SHgL1WOOt4I/s1600/IMG_20130322_161630_lomo.jpg" target="_blank">знімок через вікно</a> — снігопад посилився, надворі справжня завірюха, і працівники бізнес-центру бігають з шуфлями за тракторцем, який намагався розчищати двір, і періодично відкопують його самого.<br /><br />це теж варте дотепного коментаря, гадав я собі, все ще не переймаючись надміру погодою: після роботи я все-одно планував затриматися в конторі принаймні до сьомої і таким чином уникнути звичайних київських заторів.<br /><br />я не врахував, однак, що <b>затори будуть зовсім не звичайними</b> цього разу.<br /><br /><h2>початок</h2><div class="separator" style="clear: both; text-align: center;"><a href="http://4.bp.blogspot.com/-RWYob2Lhyo4/UVAKs8CRHMI/AAAAAAAATKM/s7PLi4jLdJ8/s1600/IMG_20130322_195212_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="http://4.bp.blogspot.com/-RWYob2Lhyo4/UVAKs8CRHMI/AAAAAAAATKM/s7PLi4jLdJ8/s200/IMG_20130322_195212_lomo.jpg" width="200" /></a></div>мені варто було попередньо поцікавитися ситуацією на вулицях, відкривши <a href="http://maps.yandex.ua/?ll=30.522301%2C50.451118&amp;spn=0.537643%2C0.257783&amp;z=11&amp;l=map%2Ctrf&amp;trfm=cur" target="_blank">яндекс</a>, і поїхати на метро, залишивши автівку на парковці. але я все ще не переймався ситуацією.<br /><br />отож о <b>пів на восьму</b> я збираюся й виходжу. автівку замело снігом, але не надто сильно — від завірюхи її почасти захищає велика будівля бізнес-центру та висока огорожа поблизу; шар снігу з цього боку будівлі — лише близько 15-20 см, тож я не панікую.<br /><br />фотографую автівку, змітаю сніг, відігріваю шибки, і завбачливо здаю заднім ходом до роз’їждженої колії, відчуваючи себе страшенно розумним. ставлю в кредл <b>смартфон з навігатором google</b> в режимі відображення напруженості руху на вулицях: той не показує нічого незвичного, хіба що червоні ділянки в звичних місцях.<br /><br /><div class="separator" style="clear: both; text-align: center;"></div><div class="separator" style="clear: both; text-align: center;"><a href="http://1.bp.blogspot.com/-_61Lk5prE6o/UVAymYVwCII/AAAAAAAATLc/cCNAYB5RsPA/s1600/map_01_lomo.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="149" src="http://1.bp.blogspot.com/-_61Lk5prE6o/UVAymYVwCII/AAAAAAAATLc/cCNAYB5RsPA/s200/map_01_lomo.jpg" width="200" /></a></div>в цей момент в мене ще є хороша можливість залишити автівку на парковці, проте навігатор мене дещо заспокоїв (тобі, любий google, я ще передам не один «привіт» протягом цього допису, тож зараз спеціально не зупинятимуся), — включаю диск з аудіокнижкою <a href="http://www.goodreads.com/book/show/7783193-tout-est-sous-contr-le" target="_blank">«tout est sous contrôle»</a> (переклад французькою «продавця гармат» х’ю лорі), <a href="http://1.bp.blogspot.com/-_61Lk5prE6o/UVAymYVwCII/AAAAAAAATLc/cCNAYB5RsPA/s1600/map_01_lomo.jpg" target="_blank">вирулюю на скляренка і повертаю в напрямку олени теліги</a>: це найкоротший шлях додому.<br /><br />на повороті на теліги змушений зупинитися в хвості черги з автівок… стою може десять хвилин, потроху посуваючись вперед, аж поки помічаю, що посуваюся я за рахунок тих автівок, котрі, розвернувшись із цієї черги, вирулюють назад на міст і новокостянтинівську! розумію, що <b>вулиця теліги стоїть мертво — жодного руху</b>; правий ряд повністю зайнятий фурами, другий — автобусами, тролейбусами й маршрутками, ще два — легковими авто.<br /><br />на годиннику <b>восьма п’ятнадцять</b>. сіг засипає лобове. я розумію, що стояти тут нема жодного сенсу, але <b>ще не усвідомлюю</b>, що найкращим рішенням тут було би повернутися по зустрічній на ливарську, залишити автівку під бізнес-центром і шурувати додому на метро… тому слідом за іншими вирулюю назад на міст, спускаюся петлею до московського проспекту і вливаюся в потік автівок, котрі поволі сунуть в бік петрівки й московського мосту, міркуючи собі, що <b>краще повільно їхати, ніж стояти</b>, — нехай навіть у зворотньому напрямку.<br /><br /><h2>петля</h2>тягнучись в бік петрівки, <b>починаю усвідомлювати</b>, що їду я поки що не додому, а від дому, що на годиннику вже майже <b>пів на дев’яту</b>, і що в тягнучках доведеться провести пару годин. тому дивлюся на екран смартфона і розмірковую, які вулиці можуть бути зараз менше забиті. попереду в мене — розв’язка на петрівці, де можна повернути в сторону оболоні або виноградара. навігатор google, вочевидячки, не дуже точно відображає ситуацію, — але я ще не розумію, наскільки «не дуже точно». привіт тобі ще раз, любий google.<br /><br /><div class="separator" style="clear: both; text-align: center;"></div><div class="separator" style="clear: both; text-align: center;"><a href="http://3.bp.blogspot.com/-u0_Zix8WaWU/UVAyybQuvpI/AAAAAAAATLk/xmo9OoOEuw0/s1600/map_02_lomo.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="149" src="http://3.bp.blogspot.com/-u0_Zix8WaWU/UVAyybQuvpI/AAAAAAAATLk/xmo9OoOEuw0/s200/map_02_lomo.jpg" width="200" /></a></div>на петрівці роблю петлю <a href="http://3.bp.blogspot.com/-u0_Zix8WaWU/UVAyybQuvpI/AAAAAAAATLk/xmo9OoOEuw0/s1600/map_02_lomo.jpg" target="_blank">довкола макдональдса</a> — тут вже стоять <b>перші намертво заглушені тролейбуси</b>, — і шикуюся в чергу на оболонський проспект. можна ж було залишити автівку біля станції метро і поїхати додому, але в цей момент я ще не думав про те, щоби отак, аби де залишити машину.<br /><br />проспект в сторону теліги забитий вщент і стоїть мертво, причому за давньою українською традицією <b>жлоби щільно перекрили перехрестя</b>, не залишивши навіть шпарини для проїзду в сторону оболоні. вчасно орієнтуюся, проти правил вирулюю знову на московський, — хто там ще дивиться на правила? — з-під мосту направо на міст, і опиняюся <a href="http://3.bp.blogspot.com/-u0_Zix8WaWU/UVAyybQuvpI/AAAAAAAATLk/xmo9OoOEuw0/s1600/map_02_lomo.jpg" target="_blank">на пустій богатирській</a>.<br /><br />на естакаді зябко туляться одна до одної дві автівки даі, поруч тиняються розгублені даїшники, — я так і не зрозумів, чого вони там стали.<br /><br />попереду одна <b>напівзасипана колія і снігова завірюха</b> в лобове скло, видимість — метрів сто. включаю третю і тримаю 40 км/год, розуміючи, що вилетіти випадково з колії — означатиме довге відкопування в кращому випадку. періодично зліва мене обганяють самовпевнені паркетники на повному приводі; декілька менших автівок тримаються позаду.<br /><br /><div class="separator" style="clear: both; text-align: center;"></div>щасливо і швидко доїжджаю <a href="http://1.bp.blogspot.com/-BflkuqQncRQ/UVAzTaVG9dI/AAAAAAAATLs/KJFCR7UyPTA/s1600/map_03_lomo.jpg" target="_blank">до розв’язки з луговою</a>, піднімаюсь на міст, проїжджаю ще метрів п’ятдесят чи сто у більш щільному потоці — і <b>впираюся, нарешті, в перший майже непорушний затор</b>.<br /><br /><a href="http://1.bp.blogspot.com/-BflkuqQncRQ/UVAzTaVG9dI/AAAAAAAATLs/KJFCR7UyPTA/s1600/map_03_lomo.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="149" src="http://1.bp.blogspot.com/-BflkuqQncRQ/UVAzTaVG9dI/AAAAAAAATLs/KJFCR7UyPTA/s200/map_03_lomo.jpg" width="200" /></a>на годиннику <b>восьма тридцять п’ять</b>. автівки стоять у п’ять рядів.продовжує падати сніг, засипаючи лобове скло, водночас температура за бортом знижується, і підталий сніг починає намерзати на двірниках. доводиться час від часу виходити й чистити — те саме періодично роблять водії довкола. вздовж вулиці йдуть, закриваючись від завірюхи, пішоходи, покинувши безпорадні маршрутки та тролейбуси.<br /><br />один кілометр до перехрестя з дегтяренка забирає години часу (див. часові мітки на мапах), і весь цей час <b>навігація google радісно наполягає</b> на тому, що пробка є позад мене, але попереду буцім більш-менш вільно — і що <b>за якихось 34 хвилини я буду вдома</b>. черговий привіт тобі, любий google! дякую хоч за <a href="http://latitude.google.com/" target="_blank">latitude</a>, котрий дозволяє тепер пам’ять <a href="http://maps.google.com/locationhistory" target="_blank">з часовими мітками в історії</a> перміщень.<br /><br /><b>дев’ята тридцять</b>. на перехресті хтось із попутників розвертається в напрямку оболоні, хтось повертає на дегтярівську, але мені треба прямо. тут ситуація погіршується: правий ряд на підйомі зайнятий буксуючими тролейбусом, автобусом і парою маршруток; відбійник закінчився, і найбільш активні жлоби дошиковують <b>ще два ряди на зустрічній смузі</b>, там же довго буксує вантажний уаз.<br /><br />сорок хвилин — і то лише завдяки вчасному лавіруванню, — піднімаюся якісь <a href="http://1.bp.blogspot.com/-Nc2NytscitI/UVA_ne5GaKI/AAAAAAAATL8/v0d1E50rKPY/s1600/map_04_lomo.jpg" target="_blank">300 метрів до перехрестя з коноплянською</a> (так, є така вулиця в києві), по ній перпендикулярно затору снують ті, хто ризикнув шуками проїздів вужчими вуличками. проїжджаю перехрестя і о <b>десятій сімнадцять</b> пишу перший змучений звіт в гуглоплюси:<br /><blockquote class="tr_bq"><b>цитата: </b><i>дві з половиною години в пробках — весь цей час гуглонавігація переконує мене, що до дому лишилося <strike>їхaти</strike> стояти 34 хвилини</i> (<a href="https://plus.google.com/108735962887266339091/posts/NVtYepQc1Vy" target="_blank">оригінал</a>)</blockquote>деякий час не можу зрозуміти, чому з мобільного додатка google+ обрамлення мінусами не дає закреслений текст (виправив лише вдома з ноутбука). плюю на те, стою далі. <b>слухаю х’ю лорі французькою і терплю голод</b>, бо по обіді лише перехопив один бутерброд з якимось фруктовим джемом перед виходом з офісу.<br /><br /><a href="http://1.bp.blogspot.com/-Nc2NytscitI/UVA_ne5GaKI/AAAAAAAATL8/v0d1E50rKPY/s1600/map_04_lomo.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="149" src="http://1.bp.blogspot.com/-Nc2NytscitI/UVA_ne5GaKI/AAAAAAAATL8/v0d1E50rKPY/s200/map_04_lomo.jpg" width="200" /></a>наступні <a href="http://1.bp.blogspot.com/-Nc2NytscitI/UVA_ne5GaKI/AAAAAAAATL8/v0d1E50rKPY/s1600/map_04_lomo.jpg" target="_blank">370 метрів до перехрестя з автозаводською</a> забирають півтори години. маючи практично повний бак, я не переймаюся пальним, але чимало автівок вирулюють <b>крізь щільні п’ять рядів направо до заправки</b>. дехто з водіїв посилають на заправку своїх пасажирів за гарячою кавою. пішоходи вже йдуть просто проїзжею частиною поміж автівок, тому що тротуари замело снігом, який продовжує сипатися з чорного неба. все це споглядають байдужі ліхтарі.<br /><br />десь тут пробило північ. споглядаючи дурнувату навігацію google із 30-хвилинним прогнозом прибуття, зауважую, що <b>за чотири години з гаком я зробив величезну петлю довкола офісу</b>, так і не наблизившись додому фактично ані на кілометр.<br /><br />вже перед самим перехрестям зауважую, що якщо до цього часу я практично стояв, посуваючись втім час від часу на півкорпуса чи корпус — то <b>за перехрестям колона в сторону виноградара просто стоїть</b>, непорушно. тим часом автозаводською якісь поодинокі автівки їдуть. пригадую, як один колега, що живе неподалік і завжди їздить додому великою окружною, виїжджаючи з офісу о шостій знову згадував добрим словом окружну, мовляв, її вже розкатали. гаразд, міркую, спробуємо, — і <b>вирулюю на автозаводську в напрямку полярної</b>, площі шевченка та мінського проспекту. на годиннику <b>нуль нуль сорок дев’ять</b>.<br /><br /><h2>городами</h2>знову одна колія, наполовину заметена снігом, друга передача і 25-30 км/год, аби лише не зупинитися в кучугурі, бо зрушити буде важко. снігу чимдалі більше, і він продовжує падати. одна за одною дві автівки попереду з’їжджають навіщось із колії, — там глибоко, місцями півметра й більше. пильную, аби не спинитися.<br /><br /><div class="separator" style="clear: both; text-align: center;"><a href="http://4.bp.blogspot.com/-60LD2IuHF_w/UVBJGDD-PdI/AAAAAAAATMM/8eYCJL76pDg/s1600/map_05_lomo.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="149" src="http://4.bp.blogspot.com/-60LD2IuHF_w/UVBJGDD-PdI/AAAAAAAATMM/8eYCJL76pDg/s200/map_05_lomo.jpg" width="200" /></a></div>останні <b>двісті метрів автозаводської проїжджаю по зустрічній</b>, за підказкою кількох передніх автівок — <a href="http://4.bp.blogspot.com/-60LD2IuHF_w/UVBJGDD-PdI/AAAAAAAATMM/8eYCJL76pDg/s1600/map_05_lomo.jpg" target="_blank">виїзд на полярну</a> щільно заставлений загрузлими фурами, не пролізти, тим більше моєю одноприводною астрою.<br /><br />досить швидко дістаюся площі шевченка попри чималу кількість фур і тягнучку… поворот на мінський проспект до окружної забитий вщент, руху не видно.<br /><br />на годиннику <b>перша двадцять</b>. в цей момент я починаю усвідомлювати, що <b>на окружну мені не треба</b>. за жодних обставин. тому що окружна — це ліс по обидва боки і десятки кілометрів пішки в будь-яку сторону, аби лише дістатися першого-ліпшого нічного кіоска, де можна відігрітися або дочекатися допомоги. окружна — це вже справжній пост-апокаліпсис, а не пробка на великій вулиці, де сотні водіїв поруч і можуть допомогти коли що. коротше кажучи, я розумію, що мені дуже поталанило: якби мінський не був забитий, я не мав би 30 секунд подумати і просто повернув би в сторону окружної.<br /><br />наскільки мені поталанило, я дізнаюся в понеділок — отой колега, що нахваляв окружну, залишив автівку біля епіцентру і тьопав пішки додому добрих п’ять кілометрів. пустою окружною. уночі.<br /><br />отож я дивлюся на смартфон і пригадую про <a href="http://4.bp.blogspot.com/-60LD2IuHF_w/UVBJGDD-PdI/AAAAAAAATMM/8eYCJL76pDg/s1600/map_05_lomo.jpg" target="_blank">об’їзд по сошенка-косенка</a>, на якому я колись мало не полетів носом з ровера на швидкості добрих 30 км/год, — врятувала амортизована вилка. вирулю з кола на сошенка, але за 500 метрів упираюся в чергову пробку. вже не витрачаючи сил на емоції розвертаюся, поки є можливість і спускаюсь знову до площі. <b>залишається повернутися вишгородською до пробки</b> на проспекті правди, нічого не вдієш.<br /><br />але не проїхавши і 400 метрів вишгородською, впираюся і тут у <b>дві непорушні колони автівок</b>. на годиннику <b>перша сорок</b>. їсти вже не хочеться, — перетерпілося. спати — ще не хочеться. пітори години тому дружина перестала писати в google talk, бо я наказав йти спати. х’ю лорі набрид, але хоч якась компанія…<br /><br />я в лівому ряді, справа якийсь автобус, і перед ним утворилася «дірка» на три корпуси легковушок, а там… там <a href="http://4.bp.blogspot.com/-60LD2IuHF_w/UVBJGDD-PdI/AAAAAAAATMM/8eYCJL76pDg/s1600/map_05_lomo.jpg" target="_blank">поворот на красицького</a>. саме туди пірнули ті три автівки. там житловий масив з гористою географією, але <b>якщо ніде не спинятися і не «лягти пузом</b>» — проскочу городами на проспект свободи, а там і до гречка недалеко. вирулюю слідом за ними на красицького.<br /><br />гуглонавігатор радісно показав якихось 25 хвилин до гарячого чаю і м’якого ліжка. падлюка ти, любий google.<br /><br /><div class="separator" style="clear: both; text-align: center;"><a href="http://3.bp.blogspot.com/-CKhLMtNPzjY/UVBUG4zcCpI/AAAAAAAATMc/SXLHihGc-Q0/s1600/map_06_lomo.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="150" src="http://3.bp.blogspot.com/-CKhLMtNPzjY/UVBUG4zcCpI/AAAAAAAATMc/SXLHihGc-Q0/s200/map_06_lomo.jpg" width="200" /></a></div>вгору, вниз, вгору… снігопад наче трохи вщух, але намело чимало. мереживо вуличок в цім районі мені зовсім незнайоме, тож звіряюся раз по разу з навігатором. лівий <a href="http://3.bp.blogspot.com/-CKhLMtNPzjY/UVBUG4zcCpI/AAAAAAAATMc/SXLHihGc-Q0/s1600/map_06_lomo.jpg" target="_blank">поворот на лисянську</a> — вдалині за горбом <b>червоні вогні, стоять. застрягли?</b> здаю назад, спускаюся по красицького до золочівської, повертаю на ліво — попереду ще якась автівка, але рухається. їду за нею.<br /><br />плануючи вирулити по навігатору на косенка, роблю правий поворот на межовому слідом за автівкою попереду — і обидва зупиняємося за інкасаторським бусиком. стоїмо. виходжу з автівки розім’яти ноги і подивитися вперед — п’ять чи шість автівок попереду, всі стоять, повиходили.<br /><br />треба в іншу сторону, на світлицього — але тут гірка, добряче засипана снігом, фактично колія посеред кучугури по коліно. <b>на підйомі стоять дві легковушки</b>. видно, стоять нещодавно, або народ з них повискакував, і за кілька хвилин виштовхують спершу одну, потім другу на гору. з золочівської вискочив величезний білий пікап і видирається за ними. треба пробувать.<br /><br />я і водій ще однієї автівки допомагаємо інкасаторам виштовхати їхнього бусика — важкий, зараза, наче й справді броньований, — потім <b>видираюся я з допомогою сусідів</b>, тоді допомагаю ще одному… решті простіше, бо межовий трішки звільнився і вже є звідки розігнатися.<br /><br /><div class="separator" style="clear: both; text-align: center;"><a href="http://2.bp.blogspot.com/-A3N6mMEsmuc/UVBkxBrJwaI/AAAAAAAATMs/kIQj8yQCkc0/s1600/map_07_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="http://2.bp.blogspot.com/-A3N6mMEsmuc/UVBkxBrJwaI/AAAAAAAATMs/kIQj8yQCkc0/s200/map_07_lomo.jpg" width="200" /></a></div>на годиннику <b>друга нуль п’ять</b>. без пригод спускаюся по світлицького до проспекту свободи, виїжджаю на проспект гонгадзе, проїжджаю кільце на правди і прямую вулицею гречка до інтернаціональної, і далі по щербакова в напрямку нивок. <br /><br />вулиці порожні, тільки де не де світять фарами такі ж самотні мандрівники, як і я. час від часу на узбіччях жовтіють <b>покинуті поперек вулиці заглохлі маршрутки</b>, мерзнуть заметені снігом жигулі. на цю картину пост-апокаліптичної зими поволі опускається дрібненький сніжок.<br /><br />третя передача, 30-40 км/год, акуратно гребу сніг, тримаючи автівку на колії. за бортом –7° і на двірниках намерзають льодяні ковбахи, вони дряпають лобове скло, безпорадно розмащуючи поталий сніг. нахиляюся до самого керма, бо лише над торпедо є <b>невелика ділянка шибки, через яку добре видно дорогу</b>, неначе через танкову амбразуру. я їду додому, і вперше починаю вірити навігатору google, який рапортує про 15 хвилин.<br /><br />…ця падла знала про <b>мертвий, непролазний затор на святошині</b>! не могла не знати! але мовчала. привіт тобі ще раз, любий google.<br /><br /><br /><h2>ночівля в заторі</h2><div class="separator" style="clear: both; text-align: center;"><a href="http://2.bp.blogspot.com/-ZVo72FwDV3c/UVBt9oGTF8I/AAAAAAAATM8/v16f0DqqeYI/s1600/map_08_lomo.jpg" imageanchor="1" style="clear: right; float: right; margin-bottom: 1em; margin-left: 1em;" target="_blank"><img border="0" height="150" src="http://2.bp.blogspot.com/-ZVo72FwDV3c/UVBt9oGTF8I/AAAAAAAATM8/v16f0DqqeYI/s200/map_08_lomo.jpg" width="200" /></a></div>перетинаючи салютну, я зиркнув направо — чи не вискочити на туполєва? — але побачив лише кучугури по коліно і продовжив <a href="http://2.bp.blogspot.com/-ZVo72FwDV3c/UVBt9oGTF8I/AAAAAAAATM8/v16f0DqqeYI/s1600/map_08_lomo.jpg" target="_blank">спускатися до нивок</a>. пропускаю велику чергу автівок, що стоять під мостом на розворот в сторону центру, повертаю на проспект перемоги, тягнуся ще 150 метрів… і приїхали — автівки попереду стоять. на годиннику друга сорок. пишу чергову «скаргу» в гуглоплюс:<br /><blockquote class="tr_bq"><b>цитата:</b> <i>нивки! до дому ще 7 хв, якщо вірити гуглонавігації. чомусь не віриться. знову стою без руху</i> (<a href="https://plus.google.com/108735962887266339091/posts/NVtYepQc1Vy" target="_blank">оригінал</a>)</blockquote>за наступні дві години я подолав у цій щільній масі автівок аж 220 метрів, і опинився прямісінько навпроти супермаркету «фуршет». мені знову поталанило — це <b>не найгірше місце, аби заночувати</b>; всяко краще, ніж окружна, — проте я ще не втрачаю надію і не глушу двигун.<br /><br />падає сніг, ліпиться на лобове скло, закриваючи огляд. час від часу виходжу його почистити. надворі зимно. п’ятнадцять хвилин палю бензин, нагріваючи салон, за наступні п’ятнадцять хвилин автівки холоне і починають мерзнути ноги — і новий цикл. достухавши двадцять шостий розділ, запускаю аудіокнижку з початку. голоду вже наче й не було. хочеться в туалет…<br /><br />на годиннику четверта тридцять п’ять. стає зрозуміло, що <b>до ранку ніхто нікуди вже не поїде</b> — попереду не видно навіть натяку на якийсь рух. довкола водії гасять габарити, глушать двигуни. хтось спить, хтось іде грітися до «фуршету», який працює цілодобово. можна було би полишити машину і піти додому — година ходу, максимум, — проте ж не в третьому ряді: було мені думати раніше і триматися правої сторони. пишув гуглоток, вже не стільки роздратовано, скільки безпорадно:<br /><br /><blockquote class="tr_bq"><b>цитата: </b><i>сюрприз! нивки... за 2 години — 200 метрів, може й менше. гуглонавігацію  закрив: дратувала. наразі це вже рекорд: вісім з половиною годин  поспіль в пробках на маршруті довжиною 30 хв. в столиці? це абсолютна,  тотальна безпорадність муніціпальної влади, котрій, здається, забракло б  координації навіть просто в носі собі подлубати, — не те що  організувати автомобільний рух у місті</i> (<a href="https://plus.google.com/108735962887266339091/posts/NVtYepQc1Vy" target="_blank">оригінал</a>)</blockquote><br />дрімаю 15 хвилин, відкинувши спинку водійського крісла. потім ще раз. помалу надворі розвиднюється. миленька прокинулася і пише в гуглоток: <i>«приїжджай!»</i> — на годиннику <b>п’ята сорок ранку</b>.<br /><br />бажання сходити в туалет за малою потребою переростає в нагальну необхідність. закриваю автівку, поміж засніженими автівками спускаюся до «фуршета», прошуся в персоналу пустити в туалет, бо громадського там немає — і раптово я <b>найщасливіша людина на світі!</b> потім купую пляшечку води і чіпси (<a href="http://www.tivasyk.info/2008/11/blog-post_04.html" target="_blank">«путівник галактикою»</a> рекомендує арахіс із пивом як засів проти зневоджування, але я за кермом) і повертаюся до автівки, снідаю. довкола прокидаються інші водії, чистять автівки від снігу, тягнуться групками до «фуршету».<br /><br /><div class="separator" style="clear: both; text-align: center;"><a href="http://1.bp.blogspot.com/-MqjZmB70PtI/UVB4YMQvdeI/AAAAAAAATNE/ko7YsWrStfM/s1600/IMG_20130323_073611_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="http://1.bp.blogspot.com/-MqjZmB70PtI/UVB4YMQvdeI/AAAAAAAATNE/ko7YsWrStfM/s200/IMG_20130323_073611_lomo.jpg" width="200" /></a></div><b>о сьомій тридцять</b> попереду починають заводити двигуни і запалювати фари, — невже поїдемо? фотографую через лобове скло, пишу в гуглоплюси:<br /><blockquote class="tr_bq"><b>цитата: </b><i>здається, поїхали потихеньку… по два корпуси за раз…</i> (<a href="https://plus.google.com/108735962887266339091/posts/NVtYepQc1Vy" target="_blank">оригінал</a>)</blockquote>страшенно дратують водії справа чи зліва, котрі роблять вигляд, що я впав з неба, і намагаються витиснути мене в сусідній ряд — хоча там щільно і ніхто не хоче пропустити. але я не перший рік за кермом, і навіть коли якийсь недосвічений водій попереду здається і дозволяє себе витиснути — вперто тримаю свій ряд, чим теж, мабуть, чимало <b>дратую жлобів у бусиках та в маршрутках</b>.<br /><br />так сунемося помалу півтори години, яж поки нарешті наближаюся до святошинського мосту. тепер можна здогадатися про причини затору: важкі фури і автобуси, не в змозі видертися на міст, перекрили два правих ряди навпроти маршрутних зупинок, — а тим часом міст засипало півметровим шаром снігу, і тоді вже ніхто не зміг проїхати.<br /><br /><b>дев’ята тридцять</b>. виїзд на міст регулюють декілька рятувальників. на самому мості <b>борсається в снігу така-сяка спецтехніка</b>, з горем навпіл <b>розчищено одну колію</b> зліва і весь величезний затор по одній машині заїжджає на міст. на зустрічній смузі пожежна машина один по одному витягує на міст маршрутки і автобуси; черга там стоїть, вочевидячки, від окружної, а може й значно довше, бо кінця їй не видно.<br /><br />за мостом вільно. знову одна колія, на якій краще не зупинятися, бо можна потім довго виборсуватися. тим не менш <b>ризикую і зупиняюся</b> — щоби розблокувати смартфон і включити відеокамеру; знімаю півтори хвилини відео через лобове скло.<br /><br /><center><iframe allowfullscreen="" frameborder="0" height="315" src="http://www.youtube.com/embed/H04_fR2mK-k?rel=0" width="420"></iframe></center><br />вздовж узбіччя десятки людей «голосують», намагаючись впіймати машину, котра довезе їх, нарешті, додому. нескінченний затор на зустрічній смузі. з неба легенько сипле дрібний сніжок. чудовий ранок пост-апокаліптичного світу.<br /><br />за якихось десять хвилин <b>доїжджаю від мосту додому</b>, — навігатор google вимкнений і вже не може зіпсувати мені настрій своїм саркастичним повідомленням про прибуття. маленькі вулички довкола проспекту ніхто ще й не намагався чистити — обережно гребу колію, вибираючи місце для парковки… нема!<br /><br /><div class="separator" style="clear: both; text-align: center;"><a href="http://3.bp.blogspot.com/-GH7T52VoU2o/UVCCVh7AaOI/AAAAAAAATNU/DdXcpjSo2mc/s1600/IMG_20130323_100554_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="http://3.bp.blogspot.com/-GH7T52VoU2o/UVCCVh7AaOI/AAAAAAAATNU/DdXcpjSo2mc/s200/IMG_20130323_100554_lomo.jpg" width="200" /></a></div>спиняюся посеред вулиці, позичаю шуфлю в дядьків, що чистять під’їзди до якоїсь офісної будівлі («тіко ж не вкради мені!»), за двадцять хвилин <b>викопую під кутом до вулички «паркувальну траншею»</b> для своєї астри, весело перегукуючись із перехожими. кажуть, що метро чомусь зупинилося. повертаю лопату, паркую автівку і йду додому.<br /><br />на годиннику десята ранку, 23 березня 2013 року. я змучений, хочу їсти і спати, — але настрій чудовий: я <b>повернувся додому, не полишивши автівку</b> напризволяще. не всім так поталанило в цю ніч.