---
layout: post
title: совок наспартачив іржею в душу
date: '2013-04-15T13:59:00.001+03:00'
author: tivasyk
tags:
- життя
- плавання
- негатив
modified_time: '2014-05-31T23:35:01.037+03:00'
thumbnail: http://1.bp.blogspot.com/-zS3cgPhNQd0/UWvM2B7X29I/AAAAAAAATuc/I0sSCh-YvRQ/s72-c/spartak_last_receipt.jpg
blogger_id: tag:blogger.com,1999:blog-1498862426470895405.post-4513177606858784457
blogger_orig_url: http://www.tivasyk.info/2013/04/blog-post_15.html
---

<div class="separator" style="clear: both; text-align: center;"><a href="http://1.bp.blogspot.com/-zS3cgPhNQd0/UWvM2B7X29I/AAAAAAAATuc/I0sSCh-YvRQ/s1600/spartak_last_receipt.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://1.bp.blogspot.com/-zS3cgPhNQd0/UWvM2B7X29I/AAAAAAAATuc/I0sSCh-YvRQ/s200/spartak_last_receipt.jpg" height="133" width="200" /></a></div>сьогодні рекламуватиму київський <b>басейн «спартак»</b>, що на вул. фрунзе, 105.<br /><blockquote class="tr_bq"><b>цитата:</b> <i>«уважаемое руководство бассейна-вы сошли сума!!!!! за этот гадюшник с  грязной водой и поломанными кранами 75гр!!!!!!!????????? это не бассейн,а  сплошное нарушение всех мыслимых и немыслимых санитарных норм!»</i> (<a href="http://www.swimming-pool.vitava.com.ua/kiev/basein-spartak.php" target="_blank">звідси</a>)&nbsp; </blockquote>відгуки в тентах розповідають про поламані крани й просто труби замість розбризкувачів у душовій, про невиховане мурло не керівних посадах, про брудну і перехлоровану воду, про потріскану плитку, об яку можна поранитися, про побиті шафки без ключів у роздягалках, про табуни школярів та пту-шників…<br /><blockquote class="tr_bq"><b>цитата:</b> <i>«самый ужасный бассейн в городе, разруха и грязь, сквозняки. шкафчики  маленькие и за ними никто не смотрит. зато смотрят за вами, что бы вы не  дай бог не переплавали за 45 мин. жлобство! в общем, совок, в худшем  виде»</i> (<a href="http://www.swimming-pool.vitava.com.ua/kiev/basein-spartak.php#cmnts" target="_blank">звідси</a>)</blockquote>&nbsp;…і принаймні частково ці звинувачення справедливі: <b>стан басейну я бачив сам</b>, страшненький, це правда. але «спартак» — найближчий басейн, куди можна встигнути збігати в обідню перерву, і якість води не така вже й страшна, тож я більш чи менш регулярно його відвідував <a href="http://www.tivasyk.info/2011/02/blog-post_09.html" target="_blank">упродовж майже двох з половиною років</a>…<br /><br />…та, схоже, <b>моїй фізкультурній ідилії настав капут</b>. сьогодні не встиг проплисти і півдесятка басейнів — вражено побачив, що пірнаю в якийсь <b>коричневий підводний струмінь</b>!<br /><br /><a name='more'></a>я навіть подумав було (sic!), чи не трапився напад поносу в котроїсь із жіночок-гіпопотамів на сусідніх доріжках… але поки випливав до борту, по-собачому тримаючи голову над водою, усвідомив, що струмінь холодний — тобто це <b>іржава вода</b> зі старого нутра совдепівського басейну!<br /><br />це правда, що вода в «спартаку» ніколи не відрізнялася чистотою, але такого я ще ніколи там не бачив — за якусь хвилину в басейні утворилися буруваті плями, інколи під водою заледве можна було розрізнити доріжку попереду!<br /><br />ясно, що плавати в такому я не збирався. вийшов, забрав речі. подивився на малесенький годинничок на стіні — <b>не минуло і десяти хвилин, відколи я зайшов у воду</b>. обмився в душі — хто зна, що там в тій воді, окрім іржі?<br /><br />такий собі діма на касі в фойє басейну дуже здивувався: мовляв, я перший, хто йому розказує сьогодні про іржаву воду. йдіть та подивіться, кажу, а тим часом непогано було би повернути мені гроші? він просить мене показати чек, і дуже спокійно повертає його мені з таким зауваженням: ви зайшли півгодини тому.<br /><br />формально він правий, нема сенсу сперечатися: на чеку 11:51, розмова відбувається о 12:25. звісно, він розуміє, що 15 хвилин я витрачаю на переодягання й дух перед басейном, ще 10 витратив після басейну — залишається приблизно 9 хвилин, які я міг провести у воді… але формально — пройшло півгодини. тож я не збираюся сперечатися.<br /><br />гараз, кажу, не-публікація у фейсбуку коштувала сьогодні якраз 55 гривень. на все добре, — і пішов собі.<br /><br />отак совок наспартачив мені іржею в душу =( а в тому «спартаку», <b>в іржавій воді плаватимуть сьогодні ще люди</b>, і діти з довколишніх шкіл приходитимуть на заняття. <br /><br />найбільше я шкодую, що <b>в цей «спартак» я вже не захочу повертатися</b>, а поплавати хочеться, та й треба ж, враховуючи сидячу роботу. найбільш прийнятні альтернативи для мене — «наука» неподалік дому або «цск» біля повітрофлотського мосту. але в жоден з них я, звісно ж, не можу втрапити в обідню перерву, а sportlife на петрівці хоче 6500 грн за річний абонемент і ніяк інакше. міркую.