---
layout: post
title: щелепи, піраньї триде та аквалангісти
date: '2011-03-17T18:15:00.004+02:00'
author: tivasyk
tags:
- життя
- плавання
- ностальгія
- позитив
modified_time: '2014-05-31T23:34:31.315+03:00'
thumbnail: https://lh5.googleusercontent.com/-NB7-dxOJaX8/TYIgbEFmVhI/AAAAAAAAKAU/O2kchra9Nro/s72-c/IMG_20110311_071324_lomo.jpg
blogger_id: tag:blogger.com,1999:blog-1498862426470895405.post-5762267011763982772
blogger_orig_url: http://www.tivasyk.info/2011/03/blog-post_3392.html
---

<div class="separator" style="clear: both; text-align: center;"><a href="https://lh5.googleusercontent.com/-NB7-dxOJaX8/TYIgbEFmVhI/AAAAAAAAKAU/O2kchra9Nro/s1600/IMG_20110311_071324_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://lh5.googleusercontent.com/-NB7-dxOJaX8/TYIgbEFmVhI/AAAAAAAAKAU/O2kchra9Nro/s200/IMG_20110311_071324_lomo.jpg" width="200" /></a></div>наплавався сьогодні. вдих і буль-буль-буль. дванадцять вдихів в одну сторону, — тоді назад; 45 хвилин брасом з кількома 10-секундними зупинками. для мене це досягнення: плаваю я непогано, але з витривалістю завше мав проблеми. але ось вже місяць поспіль я щотижня по два-три рази <a href="http://www.tivasyk.info/2011/02/blog-post_09.html">в басейні</a>, і нарешті мені відкрився секрет полішинеля: <b>головне — розслабитися</b>. <br /><br />важливим чинником виявилися… окуляри. раніше в мене ніколи не було  пристойних окулярів для плавання. втім, я й у басейні нечасто бував, тож  сенсу спеціально купувати не було. але без них некомфортно, тож у найближчому «спортмастері» вибрав прості, але зручні noname’и (брендовані під <i>joss</i>) — в них чудово плавається.<br /><br />виявилося, що як і під час ходьби або перед сном, — думки самі йдуть в голову… за якийсь час забуваєш, що пливеш: просто слідкуєш за потоком ідей, ледве встигаючи фіксувати увагу на цікавих. так народилася сюжетна канва для фантастичної повісті, котру, можливо, <a href="http://www.tivasyk.info/2009/07/blog-post_03.html">хтось колись напише</a> (опублікую окремим дописом).<br /><br /><a name='more'></a>ще про басейн… колись у дитинстві я відвідував басейн, точніше — секцію водного поло. в нашому будинку жив тренер (зараз вже не пригадаю ні імені, ані прізвища), якого мама попрохала взяти мене в групу, навчити плавати і — можливо, — зацікавити спортом… я пручався, мама наполягала, батько злився… навправду я просто, банально боявся води… і мені, десятилітньому, не могло подобатися те, у який спосіб (класична тренерська авторитарщина) цей страх намагалися подолати. вже стерлися з пам’яті всі аргументи, лишилися лише невиразні спогади про те, з якою неохотою і острахом я щоразу підходив до будівлі <a href="http://maps.google.com/maps?f=q&amp;source=s_q&amp;hl=en&amp;geocode=&amp;q=%D0%92%D0%B5%D1%80%D1%85%D0%BD%D1%8C%D0%BE%D0%BA%D0%BB%D1%8E%D1%87%D0%BE%D0%B2%D0%B0+%D0%B2%D1%83%D0%BB.,+1%2F26,+%D0%BA%D0%B8%D1%97%D0%B2&amp;aq=&amp;sll=37.996163,-95.712891&amp;sspn=35.091815,66.708984&amp;ie=UTF8&amp;hq=%D0%92%D0%B5%D1%80%D1%85%D0%BD%D1%8C%D0%BE%D0%BA%D0%BB%D1%8E%D1%87%D0%BE%D0%B2%D0%B0+%D0%B2%D1%83%D0%BB.,+1%2F26,&amp;hnear=Kiev,+Kyiv,+Ukraine&amp;ll=50.443144,30.448759&amp;spn=0.007311,0.016286&amp;z=16&amp;iwloc=A">спорткомплексу «кпі» </a>на польовій/верхньоключовій…<br /><br />тепер, <a href="http://www.tivasyk.info/2011/03/blog-post_10.html">маючи двох діточок</a>, я намагаюся пам’ятати, що достатньо просто полінуватися запитати, наполягти там, де варто прислухатися — щоби залишити дитину наодинці з її страхами і непевністю. можливо, смішними для дорослої людини — але дуже рельними в сім чи десять років.<br /><br />як би там не було, плавати я навчився, за що вже можна бути вдячним і тренерові, і батькам. після <a href="http://www.tivasyk.info/2010/04/blog-post_26.html">піонерського табору спекотного літа 1986-го</a> я вже, здається, в секцію не повернувся, але на згадку про дитинство мені лишилася ще одна легка фобія… мабуть, передивився передач про підводний світ на кольоровому телевізорі (назва врізалася в пам’ять: <a href="http://rw6ase.narod.ru/000/tw/slawutich_c202.html">славутич ц-202</a>), зокрема випуски <a href="http://ru.wikipedia.org/wiki/%D0%9A%D1%83%D1%81%D1%82%D0%BE,_%D0%96%D0%B0%D0%BA-%D0%98%D0%B2#.C2.AB.D0.9F.D0.BE.D0.B4.D0.B2.D0.BE.D0.B4.D0.BD.D0.B0.D1.8F_.D0.BE.D0.B4.D0.B8.D1.81.D1.81.D0.B5.D1.8F_.D0.BA.D0.BE.D0.BC.D0.B0.D0.BD.D0.B4.D1.8B_.D0.9A.D1.83.D1.81.D1.82.D0.BE.C2.BB">«підводної одісеї команди кусто»</a> про акул… і уява частенько малює в темних кутах басейнів непевні тіні велетенських риб.<br /><br />в тридцять п’ять ти просто кажеш собі: їх там немає. розслабляєшся і пливеш. але… від себе ж не втечеш? дитинство <a href="http://www.tivasyk.info/2009/02/blog-post_27.html">рано чи пізно наздоганяє тебе</a>. наприклад, у формі… аквалангістів! одного разу повзали по дну, непомітні… не побачив їх, заходячиу воду — добре, що в окулярах помітив завчасу: день був сонячний, басейн добре освітлений. інакше мав би шок =)