---
layout: post
title: клієнт все оплатить!
date: '2011-12-29T14:23:00.000+02:00'
author: tivasyk
tags:
- негатив
- порнографія
modified_time: '2011-12-29T14:23:00.483+02:00'
thumbnail: http://2.bp.blogspot.com/-dVzO4T6D8No/Tvxbe0xjlmI/AAAAAAAAMVw/ysUA1tFnLtE/s72-c/red+light.jpg
blogger_id: tag:blogger.com,1999:blog-1498862426470895405.post-5484704996003642907
blogger_orig_url: http://www.tivasyk.info/2011/12/blog-post_29.html
---

<div class="separator" style="clear: both; text-align: center;"><a href="http://2.bp.blogspot.com/-dVzO4T6D8No/Tvxbe0xjlmI/AAAAAAAAMVw/ysUA1tFnLtE/s1600/red+light.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://2.bp.blogspot.com/-dVzO4T6D8No/Tvxbe0xjlmI/AAAAAAAAMVw/ysUA1tFnLtE/s200/red+light.jpg" width="200" /></a></div>цитую з 48-го числа «weekly.ua» (ст.9):<br /><blockquote class="tr_bq"><b>цитата.</b> <i>«парламент франції ухвалив декларацію по боротьбі з проституцією. депутати мають намір змінити з наступного року чинне законодавство і <u>ввести кримінальну відповідальність для споживачів сексуальних послуг. повії зможуть працювати безкарно</u>, а їхнім клієнтам буде загрожувати штраф розміром 3 тис. євро або до шести місяців позбавлення волі. аналогічний закон діє в швеції. на відміну від цих країн в німеччині проституція легалізована»</i></blockquote>з приводу чого маю кілька питань і думок.<br /><br /><b>перше.</b> якого біса сайт <i>weekly.ua</i> — російськомовний, тоді як часопис — українською? і чому на сайті не виклали процитовану публікацію? результат: банан вам з двома персиками, панове, а не лінк.<br /><br /><a name='more'></a><b>друге.</b> тепер серйозно. найцікавіше в цитаті підкреслив. питання: що стримуватиме дівчат від того, щоб, <b>отримавши гроші, зателефонувати</b> за спеціальним «номером довіри» і повідомити про контакт? їй — нічого (або невеликий відсоток від тих 3 тис. євро), поліцаєві — покращення статистики, державі — прибуток… <b>клієнт все оплатить</b>. або піде у відсидку з усіма наслідками. ну і суспільство, звісно, у виграші за рахунок піднесення моралі.<br /><br />когось все <a href="http://www.tivasyk.info/2010/04/blog-post_19.html" target="_blank">це мені нагадує</a>…<br /><br /><b>довідка з вікіпедії.</b> в україні наразі <a href="http://uk.wikipedia.org/wiki/%D0%9F%D1%80%D0%BE%D1%81%D1%82%D0%B8%D1%82%D1%83%D1%86%D1%96%D1%8F_%D0%B2_%D0%A3%D0%BA%D1%80%D0%B0%D1%97%D0%BD%D1%96#.D0.97.D0.B0.D0.BA.D0.BE.D0.BD.D0.BE.D0.B4.D0.B0.D0.B2.D1.81.D1.82.D0.B2.D0.BE" target="_blank">проституція не є кримінальним злочином</a> — лише адміністративним (навіщо?) водноча сутенерство та торгівля людьми — кримінальні злочини.<br /><br />так от, це дивно. враховуючи, що навіть доступ до сайтів «потенційно еротичного вмісту» <a href="http://www.tivasyk.info/2011/10/blog-post_19.html" target="_blank">можна цілком законно закривати</a> (і під це визначення потрапляє <a href="http://www.tivasyk.info/2009/10/404.html" target="_blank">буквально що завгодно</a>), вже мовчу про <a href="http://www.tivasyk.info/2009/07/blog-post.html" target="_blank">одверту порнографію</a>. тож я майже певен, що українські борці за суспільну мораль рано чи пізно спробують впровадити <b>передовий досвід французьких колег</b>.<br /><br /><b>третє.</b> не менш серйозно. я вже колись задавав це питання стосовно порнографії, а тепер піду далі й запитаю: а <b>кому і чим заважає проституція?!</b><br /><br />поясню. не скажу, що знаюся на психології та соціальних передумовах цього явища, але… припустімо, є певна, (переконаний) невелика кількість жінок, що добровільно і залюбки віддаються, за гроші чи інакше; щодо таких скажу, що вважаю це їхнім правом: природа дала їм тіло, і допоки їхні дії не шкодять іншим, і є попит — на здоров’я…<br /><br />…але решта, більшість, <b>продаються ж не від хорошого життя?</b> непросте дитинство, брак доступних можливостей для заробітку й утримання родини, обман і примус. чи справді прийнятий французами підхід дозволить вирішити соціальні проблеми, а не лише порубати в шмаття кілька вітряків і поповнити державну казну?