---
layout: post
title: піраміда цивілізації
date: '2011-10-10T11:15:00.000+03:00'
author: tivasyk
tags:
- думки
modified_time: '2011-10-10T16:34:26.387+03:00'
thumbnail: http://4.bp.blogspot.com/-xUaaCZT9_WE/TpKm5YeyquI/AAAAAAAALzo/LLGL8dY_ti4/s72-c/human_pyramid_bw.jpg
blogger_id: tag:blogger.com,1999:blog-1498862426470895405.post-8995535990766951701
blogger_orig_url: http://www.tivasyk.info/2011/10/blog-post_7836.html
---

<div class="separator" style="clear: both; text-align: center;"><a href="http://4.bp.blogspot.com/-xUaaCZT9_WE/TpKm5YeyquI/AAAAAAAALzo/LLGL8dY_ti4/s1600/human_pyramid_bw.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://4.bp.blogspot.com/-xUaaCZT9_WE/TpKm5YeyquI/AAAAAAAALzo/LLGL8dY_ti4/s200/human_pyramid_bw.jpg" width="200" /></a></div>вичитав у коротенькому дописі «про стіва джобса» у блозі <i>shao</i>:<br /><blockquote><b>цитата:</b> <i>«<a href="http://www.aif.ru/culture/article/36959" target="_blank">рэй бредбери</a>: „люди — <a href="http://en.wikipedia.org/wiki/Steve_Jobs" target="_blank">идиоты</a>. они сделали кучу глупостей: придумывали костюмы для собак, должность  рекламного менеджера и штуки вроде айфона, не получив взамен ничего,  кроме кислого послевкусия“»</i> (<a href="http://sha0blog.wordpress.com/2011/10/08/%D0%BE-%D1%81%D1%82%D0%B8%D0%B2%D0%B5-%D0%B4%D0%B6%D0%BE%D0%B1%D1%81%D0%B5/">читати повністю</a>)</blockquote>не те, щоби хотілося посперечатися з бредбері — але, здається, він спростив. ймовірно свідомо, адже «крилатий вислів» повинен бути коротким.<br /><br />ті, хто придумав костюми для песиків та штуки на кшалт айфона — не ідіоти, це захоплені своєю справою люди. вони можуть бути надміру самозаглибленими чи жартівниками (костюми? для песиків?!), можуть бути «геніями» та «іконами»… і ще питання, між іншим, чи це вони рухають прогрес, і <a href="http://alexmoskalyuk.livejournal.com/1180320.html">чи взагалі ще є якийсь прогрес</a>? але…<br /><br /><a name='more'></a>мільйони й мільйони інших, замість робити «маленькі дурнички» в своїй улюбленій справі, — просто жують попкорн, тицяють пальцями в айфони, ходять на стадіони дивитися (!) футбол (!!) і все-таки, якщо прогрес таки має місце, — ці <b>мільйони потрібні </b>для поступового руху цивілізації в майбутнє. потрібні не менше, аніж поодинокі візіонери. можливо, більше.<br /><br />віддавна мене час відчасу навідує одна думка: <b>який теоретичний ліміт досягнення людської цивілізації?</b><br /><br />спробую, як умію, пояснити. яка мінімальна кількість людей потрібна, щоби спільнота могла користуватися таким винаходом, як <a href="http://uk.wikipedia.org/wiki/%D0%9A%D0%BE%D0%BB%D0%B5%D1%81%D0%BE">колесо</a>? найпростіше колесо для воза, скажімо?<br /><br /><a href="http://newzz.in.ua/culture/1148824057-derevjane-koleso-do-voza-sluzhilo-bez.html">колесо для воза</a> — доволі примітивна конструкція в порівнянні з айфоном: дерев’яна основа із залізним ободом. щоби його виготовити, потрібні зазвичай два спеціалісти: коваль мусить виготовити залізні обід та втулку, колесник — дерев’яну основу зі ступиці, спиць та обідків. потім óбід надівають на основу, в ступицю забивають втулку — і конструкція готова.<br /><br />втім, потрібен ще <a href="http://uk.wikipedia.org/wiki/%D0%92%D1%96%D0%B7">віз</a>? віддавна вози виготовляли самі господарі, що потім ними користувалися — проте з часом переваги спеціалізації проявилися і в цій галузі, тож вважаймо, що ще один — третій — спеціаліст витрачає принаймні пару тижнів на виготовлення основних елементів воза, і збирає його разом.<br /><br />тепер коні, або воли. оскільки кожен з трьох згаданих спеціалістів є водночас селянином, а селянин без коня — не селянин, то вважаймо, що вони самі утримують коней.<br /><br />все? гхм. навряд чи троє людей, якби їх оселить на безлюдному острові, <b>взялися би робити колеса</b> й будувати віз? навіть якщо їх відправити туди з дружинами (вже 6 людей). в них були би повні руки проблем, пов’язаних із безпосереднім виживанням. я вже мовчу про те, що залізо, з котрого робляться обід та втулка, треба десь взяти? =)<br /><br />мабуть, вже очевидно, що використання навіть доволі примітивних у нашому розумінні технологій залежить від існування «десь там» чималої кількості людей — як спеціалістів у різних галузях, так і просто користувачів цієї технології, що створюють попит. абсолютний мінімум — кілька десятків, але для того, щоби технологія виникла і розвивалася, потрібно значно, значно більше.<br /><br />мільтон фрідман розповідає дуже коротко, від яких суміжних технологій та від скількох різних людей залежить <a href="http://www.youtube.com/watch?v=R5Gppi-O3a8">процес створення простого олівця</a> (англійською). тисячі, можливо десятки тисяч людей.<br /><br />а скільки потрібно людей для створення інфраструктури, в якій могли виникнути й розвинутися всі технології, необхідні для створення смартфона?<br /><br />тепер повернуся до свого запитання… навіть якщо припустити, що людство відвернеться від телевізорів, відмовиться від бездумного тицяння у тачскріни, використовуватиме всі надбання науки й техніки за призначенням, — не забуваючи, втім, про розваги, бо ж цивілізація емоційно загальмованих напів-роботів не здатна до творчого розвитку? — і зосередиться на досягненні якихось загальноцивілізаційних цілей…<br /><br />яким буде <b>максимальний ступінь розвитку цивілізації</b>, доступний тій кількості людей, котру теоретично здатна підтримувати на своїй поверхні земля?<br /><br />чи достатньо його для мандрів у інші світи, <b>об’єднання цих світів у єдину над-цивілізацію</b> (бо ж поокремо вони знову будуть обмежені певними лімітами) для подальшого поступу?<br /><br />ну й нарешті, так, <b>питання, на яке фактично натякнув рей бредбері</b> — чи зможе щось відірвати людей від створення костюмів для песиків, полірування айфончиків і посмертного воздрочіня на ікону?