---
layout: post
title: зоряні війни бакуганів і нгингин
date: '2011-03-10T10:32:00.002+02:00'
author: tivasyk
tags:
- життя
- позитив
- діти
modified_time: '2011-04-22T14:53:01.742+03:00'
thumbnail: https://lh4.googleusercontent.com/-KBD3IMpBTlk/TXeg7VSfgGI/AAAAAAAAJ_w/Bhah_4-PK3o/s72-c/tima_drawing_010.jpg
blogger_id: tag:blogger.com,1999:blog-1498862426470895405.post-3200182509549668919
blogger_orig_url: http://www.tivasyk.info/2011/03/blog-post_10.html
---

<div class="separator" style="clear: both; text-align: center;"><a href="https://lh4.googleusercontent.com/-KBD3IMpBTlk/TXeg7VSfgGI/AAAAAAAAJ_w/Bhah_4-PK3o/s1600/tima_drawing_010.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://lh4.googleusercontent.com/-KBD3IMpBTlk/TXeg7VSfgGI/AAAAAAAAJ_w/Bhah_4-PK3o/s200/tima_drawing_010.jpg" width="200" /></a></div>озираюся і, розуміючи умом, не можу осягнути почуттями, коли це дітки встигли підрости?<br /><br />тимошко ще трішки й закінчить <a href="http://www.tivasyk.info/2010/09/blog-post.html">перший клас</a>… ходить на футбол та займається в класі фортеп’яно музичної школи, залюбки грається в <a href="http://www.tivasyk.info/2010/10/blog-post_18.html">minecraft</a> та десятки інших забавок, а поза комп’ютером — <i>lego</i> та бакугани. інколи перед сном дивиться мульт-серіал про зоряні війни — і тоді малює <a href="http://en.wikipedia.org/wiki/X-wing">x-wings</a>. на вихідні таки став <a href="http://www.tivasyk.info/2011/01/blog-post_26.html#more">зайчиком навпаки</a> =)<br /><br /><a name='more'></a>цієї суботи в нього був дуже насичений день. втім, не лише в нього — миленька твердить, що не забуде ніколи: вранці два матчі футбольного турніру з перервою на годину, потім бігом додому обідати — і в музшколу на останню репетицію, знову додому переодягатися — і на концерт, додому переодягатися, їсти — і на третій футбольний матч… ввечері попадали спати миттєво =)<br /><br /><div class="separator" style="clear: both; text-align: center;"><a href="https://lh5.googleusercontent.com/-pOEt-Uxy-64/TW-D1u4_uuI/AAAAAAAAJ84/vQZSjj38qfU/s1600/IMG_20110303_070409_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://lh5.googleusercontent.com/-pOEt-Uxy-64/TW-D1u4_uuI/AAAAAAAAJ84/vQZSjj38qfU/s200/IMG_20110303_070409_lomo.jpg" width="200" /></a></div>емілія починає по-справжньому розмовляти — складає перші короткі речення, об’єднуючи слова. її словничок щодень зростає, і увесь процес тим більше цікавий, що це якраз початок того етапу, коли діток розуміють лише батьки =)<br /><br />улюблене заняття малечі — дивитися мультфільми, при цьому вона має свої сильні вподобання. тож не дивно, що міля має досить багатий набір слів для позначення того, що саме вона хотіла би переглянути:<br /><blockquote><b>мімі</b> — мультфільм;<br /><b>нгингин</b>, <b>нгингингин</b> — може бути <a href="http://www.youtube.com/results?search_type=search_playlists&amp;search_query=%22%D0%BA%D1%80%D0%BE%D1%82+%D0%B8%22&amp;uni=1">«кротик»</a> або <a href="http://www.youtube.com/watch?v=z1hE-4tQkCo">«паровозик з ромашково»</a> (довжина залежить від того, як сильно хочеться);<br /><b>пу</b> — <a href="http://www.youtube.com/watch?v=HVGU4MQQsB4&amp;playnext=1&amp;list=PLD9E75F06D8F826C0">вінні пух</a>;<br /><b>пепа</b> — <a href="http://www.youtube.com/watch?v=gtSLkf8ZtE8&amp;playnext=1&amp;list=PLCEF45FA160AE190F">свинка пеппа</a> (попервах дивилися і сміялися всією родиною);<br /><b>бриньбринь</b> (пальчиком по губах) — пісенька; тобто один з кількох улюблених м/ф з пісеньками.</blockquote>побутовий словничок:<br /><blockquote><b>мама</b> — мама, а коли щось дуже хочеться — це також будь-хто з близьких (тато, бабуся, бабушка);<br /><b>тата</b> — тато (вимовляє тихенько, з легким придихом… серце тане); <br /><b>мімі</b> — міля, а також братик тимофійко, на вулиці — всі діти;<br /><b>їя </b>— сіся (лише нещодавно навчилася вимовляти це, хоча давненько вже не смокче);<br /><b>но </b>— носик; <br /><b>бу</b>, <b>бабу</b> — бабуся;<br /><b>ду</b>, <b>дуді</b> — дідусь (<i>дуді</i> я ще не чув, днями навчилася це говорити, і склади саме в такому порядку); <br /><b>амам</b> — їсти;<br /><b>яя</b> (як ляля) — лялька;<br /><b>на </b>— на, бери (раніше позначало також <i>дай</i>);<br /><b>кака</b> — покакала;<br /><b>бі</b> — інший, другий (тоді гучно, з вимогою);<br /><b>ка</b> — казка, книжка;<br /><b>гррр</b> (ричить, як ведмідь) — ведмедик;<br /><b>ня </b>— киця;<br /><b>ав</b> — песик;<br /><b>фу </b>(просто видих носом!) — їжачок;<br /><b>яйо </b>— яєчко (котре знесла курочка ряба).</blockquote><br />це, звісно, далеко не все — але найперше пригадалося. спробую не полінуватися пізніше записати ще.