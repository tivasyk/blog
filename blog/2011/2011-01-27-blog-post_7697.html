---
layout: post
title: кінотиждень четвертий
date: '2011-01-27T19:00:00.238+02:00'
author: tivasyk
tags:
- огляд
- кіно
modified_time: '2012-01-04T10:55:47.882+02:00'
thumbnail: http://1.bp.blogspot.com/_wFmUV6FUCKU/TJiRARP4nXI/AAAAAAAAJCA/cQ5PyhoehLo/s72-c/film_reel_blue.jpg
blogger_id: tag:blogger.com,1999:blog-1498862426470895405.post-5972801686503726443
blogger_orig_url: http://www.tivasyk.info/2011/01/blog-post_7697.html
---

<div class="separator" style="clear: both; text-align: center;"><a href="http://www.tivasyk.info/search/?q=%D0%BA%D1%96%D0%BD%D0%BE%D1%82%D0%B8%D0%B6%D0%B4%D0%B5%D0%BD%D1%8C" imageanchor="1" style="clear: right; float: right; margin-bottom: 1em; margin-left: 1em;"><img border="0" height="132" src="http://1.bp.blogspot.com/_wFmUV6FUCKU/TJiRARP4nXI/AAAAAAAAJCA/cQ5PyhoehLo/s200/film_reel_blue.jpg" width="200" /></a></div>не буде з мене журналіста — нехтую дисципліною: цей дайджест переглянутого можна було сміливо назвати кіноквартал… бо попередній, третій випуск кінотижня <a href="http://www.tivasyk.info/2010/09/blog-post_844.html">опубліковано ще аж у вересні</a> минулого року!<br /><br />втім, принаймні головної ідеї формату для цих оглядів я дотримуюся — згадую не більше стрічок, аніж можна переглянути протягом тижня. тож нехай лишається кінотиждень. афіша:<br /><ul><li><b>мачете</b> (<a href="http://www.imdb.com/title/tt0985694/">machete</a>, 2010, етан манікіс, роберт родрігез)</li><li><b>убойні канікули</b> (<a href="http://www.imdb.com/title/tt1465522/">tucker &amp; dale vs evil</a>, 2010, елі крейґ)</li><li><b>внутрішнє я</b> (<a href="http://www.imdb.com/title/tt0325596/">the i inside</a>, 2004, роланд сюзо ріхтер)</li><li><b>таємниця абатства келз</b> (<a href="http://www.imdb.com/title/tt0485601/">the secret of kells</a>, 2009,томм мур, нора тумі)</li><li><b>з інших світів</b> (<a href="http://www.imdb.com/title/tt0363623/">from other worlds</a>, 2004, барі стругац)</li></ul>ну що ж, любі глядачі — вмощуйтеся зручніше, мотор…<br /><br /><a name='more'></a><h3> мачете</h3><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TUA_p1_mfCI/AAAAAAAAJk8/laT3-S4DDIU/s1600/machete_poster.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://1.bp.blogspot.com/_wFmUV6FUCKU/TUA_p1_mfCI/AAAAAAAAJk8/laT3-S4DDIU/s200/machete_poster.jpg" width="139" /></a></div>(<a href="http://www.imdb.com/title/tt0985694/">machete</a>, 2010, етан манікіс, роберт родрігез. imdb: <b>7,2/10</b>)<br /><br />колись давненько я читав собі <a href="http://door-into-cinema.blogspot.com/2010/10/blog-post.html">огляд «мачете» від цінителя</a> і <a href="http://www.tivasyk.info/2010/10/blog-post_21.html">дивувався</a> — чого б ото я взявся переглядати <i>таке</i>? але потягло-таки, переглянув.<br /><br />на жаль, інтуіція не зрадила цього цього разу: кіно — на мою скромну думку — більш ніж посереднє. очевидно, режисер мав намір покепкувати з цілого жанру, бо це сьогодні модно і пересічний завсідник попкорнових кіосків у фойє кінотеатрів полюбляє таку солянку: простенький бандитський трилер, кривавий екшн і стьобна комедія. результат, втім, інакше як «трешак» не назвеш. причому варто пригадати, що означає слівце «треш» <a href="http://lingvo.abbyyonline.com/ru/en-ru/trash">в перекладі з англійської</a>.<br /><br />не думайте, що я просто не сприймаю цей стиль — хороший треш (чи радше пародію на треш) я би подивився із задоволенням, і сам родріґез наче ж уміє їх робити: <a href="http://www.imdb.com/title/tt0112851/">«десперадо»</a> я переглядав тричі, і дивитимусь ще… але в «десперадо» був стиль, певний рівень гумору, справді хороша акторська гра там, де вона була потрібна (незрівнянний стів бушемі до прикладу!), атмосферна камера — і геніальна режисура, щоби з усього того приготувати справжній мексіканський коктейль.<br /><br />а що є в «мачете»? на мою думку, самих лише облич трехо, де ніро, старенького сіґала та чарівної родріґез мало для хорошого кіно… сюжет? банальщина, достойна низькобюджетного бойовичка. справді дотепний гумор? ги. акторський подвиг?<br /><br />особиста оцінка: <b>2/5</b><br /><br />тож 7,2 на imdb сильно здивували: фільм з розряду тих, після перегляду котрих задумуєшся про згаяний час.<br /><br /><h3> убойні канікули</h3><div class="separator" style="clear: both; text-align: center;"><a href="http://2.bp.blogspot.com/_wFmUV6FUCKU/TUBDHW-evqI/AAAAAAAAJlA/BAqvBok9DRM/s1600/tucker_and_dale_vs_evil_poster.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://2.bp.blogspot.com/_wFmUV6FUCKU/TUBDHW-evqI/AAAAAAAAJlA/BAqvBok9DRM/s200/tucker_and_dale_vs_evil_poster.jpg" width="149" /></a></div>(<a href="http://www.imdb.com/title/tt1465522/">tucker &amp; dale vs evil</a>, 2010, елі крейґ. imdb: <b>8,1/10</b>)<br /><br />я не дивлюся хорори. це не принцип, але жанр мені не подобається — для мене він пустий. одним з останніх, котрі я таки витерпів, був <a href="http://www.imdb.com/title/tt0298130/">«дзвінок»</a>, здається — але після того я прочитав <a href="http://en.wikipedia.org/wiki/Ring_Trilogy">трилогію</a> кодзі сузукі (<a href="http://en.wikipedia.org/wiki/Ring_%28Suzuki_novel%29">«кільце»</a>, <a href="http://en.wikipedia.org/wiki/Spiral_%28novel%29">«спіраль»</a>, <a href="http://en.wikipedia.org/wiki/Loop_%28novel%29">«петля»</a>, колись вони були на <i>fictionbook </i>англійською), екранізація видалася плоскою страшилкою в порівнянні з досить об’ємною, деталізованою історією.<br /><br />коли узагальнити, <b>моя думка про хорори така</b>: якщо кіно має правді цікавий сюжет і свіжу режисуру, в яких атмосфера жаху є лише декорацією та художнім інструментом — фільм, по суті, перестає бути хорором. він «випирає» з вузесеньких рамок цього жанру і стає чимось більшим. приклади? <a href="http://www.imdb.com/title/tt0289043/">«через 28 днів»</a> — більше постапокаліптика, ніж хорор, і <a href="http://www.tivasyk.info/2010/01/blog-post_06.html">«сонячне сяйво»</a> — значно більше класична фантастика…<br /><br />…отже: не знаю, що змусило мене переглянути «убойні канікули». мабуть таки <a href="http://strng.org/2011/01/17/tucker-dale-vs-evil">задоволений відгук стронґовського</a> — за що йому велике спасибі!<br /><br />на цьому місці усі, хто ще не встиг переглянути це кіно, покидають читати усяку лабуду в тенетах, і миттю біжать або в кінотеатр (попкорну не беріть — щоби не розсипати в нападі реготу), або в торенти, або просто на <i>ex.ua</i> дивитися онлайн.<br /><br />родзинки фільму — чорний, але при цьому не грубий гумор, хороша акторська гра і кілька вчасних, (майже) несподіваних поворотів простого, по суті, сюжету. а головне — міра в усьому цьому =)<br /><br />особиста оцінка: <b>4/5</b><br /><br />фільм рекомендовано як хорошу, справді смішну альтернативу <a href="http://www.tivasyk.info/2010/08/blog-post_27.html">невдалому «зомбі на ім’я шон»</a>. фрази <i>«да что ж вы себя не бережете-то?!»</i> та <i>«…и принялись самоубиваться по всей делянке»</i> (чи якось так) гарантовано ще довго викликатимуть посмішку.<br /><br /><h3> внутрішнє я</h3><div class="separator" style="clear: both; text-align: center;"><a href="http://4.bp.blogspot.com/_wFmUV6FUCKU/TUFXFQAu3NI/AAAAAAAAJlI/B6ZmmaEp4Rw/s1600/i_inside_poster.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://4.bp.blogspot.com/_wFmUV6FUCKU/TUFXFQAu3NI/AAAAAAAAJlI/B6ZmmaEp4Rw/s200/i_inside_poster.jpg" width="150" /></a></div>(<a href="http://www.imdb.com/title/tt0325596/">the i inside</a>, 2004, роланд сюзо ріхтер. imdb: <b>6,1/10</b>)<br /><br />назви українською не знаю (навряд чи фільм узагалі був у нашому прокаті?), російською перекладають<i> «внутри моей памяти»</i>. анотація трапилася мені в переліку фантастичних стрічок 2004 року на <i>ex.ua</i>, і видалася цікавою — взявся переглядати.<br /><br />якби я вирішив викласти в кількох словах фабулу «внутрішнього я» — вона б одразу нагадала про <a href="http://www.imdb.com/title/tt0289879/">«ефект метелика»</a>. можна пожартувати, що це малобюджетна (8 проти 13 млн. доларів) версія, кіно менш видовищне, повільніше…<br /><br />…але з іншого боку, «внутрішнє я» має глибшу атмосферу, і цікавіше оформлену (як на мене) загадку: майже три чверті хронометражу глядач (ну, принаймні я) намагається зрозуміти, що ж з біса діється з послідовністю подій?! де дійсність — а де уява, що є спогадом, а що фантазією? і у фіналі не чекайте усіх крапок над і — сценарист залишить вас наодинці принаймні з одним питанням після перегляду.<br /><br />коротше кажучи, хороша альтернатива для тих, для кого «ефект метелика» таки виявився радше лубочною картинкою для любителів попкорну, аніж цікавим кіно.<br /><br />особиста оцінка: <b>3/5</b><br /><br />увесь час мене не покидало відчуття, що в головній ролі — <a href="http://twitter.com/#%21/arturclancy">артур оруджалієв</a> =)<br /><br /><h3> таємниця абатства келз</h3><div class="separator" style="clear: both; text-align: center;"><a href="http://1.bp.blogspot.com/_wFmUV6FUCKU/TUFiejil3OI/AAAAAAAAJlM/Xj4sQFd1RdY/s1600/Brendan_and_the_Secret_of_Kells_poster.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://1.bp.blogspot.com/_wFmUV6FUCKU/TUFiejil3OI/AAAAAAAAJlM/Xj4sQFd1RdY/s200/Brendan_and_the_Secret_of_Kells_poster.jpg" width="149" /></a></div>(<a href="http://www.imdb.com/title/tt0485601/">the secret of kells</a>, 2009,томм мур, нора тумі. imdb: <b>7,5/10</b>)<br /><br />цю повнометражну анімаційну стрічку або дуже хвалять — або ліниво, без вогника лають. переглянувши її, я зрозумів, що обидва табори… праві!<br /><br />нахвалюють ті глядачі, для кого рівень візуальної стилістики та неголівудськість мультфільму є визначними факторами в оцінці. «таємниця» справді виглядає дуже оригінально — очевидно, що працювали над стрічкою справжні художники, котрим було дозволено творити поза канонічними шаблонами діснеєвської анімації.<br /><br />вийшло гарно. в окремих фрагментах, в поєднанні з атмосферним саунд-треком і мінімалістичними діалогами — навіть надзвичайно красиво!<br /><br />лають ті, хто навіть від анімації чекає найперше все-таки сюжету, пригоди. тут <i>«секрет…»</i> справді трішки розчаровує: історія присутня, але якась вона надто плоска, насичена досить шаблонно зображеними ситуаціями… на додачу в ній змішано трішки народного епосу — без достатньо глибокого підгрунтя в сюжеті, уривками, — і пафосну алюзію на християнські ідеї. кінцівка — одверто слабка, як на мене.<br /><br />втім, стрічка варта уваги — хоча б як взірець нешаблонної анімації.<br /><br />особиста оцінка: <b>3/5</b><br /><br />на жаль, український дубляж <i>«секрету абатства келз»</i>, доступний на <i>ex.ua</i>, похвалити не можу… окремі персонажі озвучені непогано, з нотками любові — але переважно це плоскі голоси, та ще й за тембром не дібрані як слід&nbsp; =(<br /><br /><h3> з інших світів</h3><div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/TUFqpiMi9oI/AAAAAAAAJlQ/zkovqOUzSH8/s1600/from_other_worlds_poster.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="200" src="http://3.bp.blogspot.com/_wFmUV6FUCKU/TUFqpiMi9oI/AAAAAAAAJlQ/zkovqOUzSH8/s200/from_other_worlds_poster.jpg" width="131" /></a></div>(<a href="http://www.imdb.com/title/tt0363623/">from other worlds</a>, 2004, барі стругац. imdb: <b>5,6/10</b>)<br /><br />ще одна стрічка з переліку фантастики ’2004. загадка в анотації звабила, хоч я й не чекав нічого надзвичайного від фільму з оцінкою 5,6 на imdb: надто високі оцінки там трапляються, а от недооцінюють кіно рідко =)<br /><br />фільм, втім, розчарував сильніше, ніж я міг передбачити. всю першу половину актори так стараються, так серйозно намагаються відіграти ролі зтурбованих містичними подіями обивателів кожен зі своїми особистими проблемами… що починаєш разом з ними чекати якогось незвичного розвитку подій з сильною драматичною подачею…<br /><br />нічого. спроба закрутити сюжетну загадку перетворюється просто на маленький пшик.<br /><br />особиста оцінка: <b>2/5</b><br /><br />якщо вже хочеться загадок і містики з елементами інопланетного вторгнення — навіть стареньке <a href="http://www.imdb.com/title/tt0115571/">«прибуття»</a> буде удвічі цікавішим, а чарлі шин — переконливішим.<br /><br /><br />ну от, на сьогодні досить. коментуйте! — і перечитуйте <a href="http://www.tivasyk.info/search/?q=%D0%BA%D1%96%D0%BD%D0%BE%D1%82%D0%B8%D0%B6%D0%B4%D0%B5%D0%BD%D1%8C">попередні кінотижні</a>:<br /><ul><li><a href="http://www.tivasyk.info/2010/09/blog-post_844.html" target="_blank">кінотиждень третій</a> (21 вер 2010)</li><li><a href="http://www.tivasyk.info/2010/09/blog-post_06.html" target="_blank">кінотиждень другий</a> (6 вер 2010)</li><li><a href="http://www.tivasyk.info/2010/08/blog-post_27.html" target="_blank">кінотиждень перший</a> (27 сер 2010)</li></ul>