---
layout: post
title: шифрування електронної пошти в thunderbird чи icedove
date: '2011-10-17T17:38:00.000+03:00'
author: tivasyk
tags:
- інтернет
- комп'ютери
- linux
- підказки
modified_time: '2012-07-09T15:36:17.319+03:00'
thumbnail: http://3.bp.blogspot.com/-OjPLmc380Zk/Tpw5f23PrhI/AAAAAAAAL1w/5VLolCTIWLA/s72-c/%25D0%2597%25D0%25BD%25D1%2596%25D0%25BC%25D0%25BE%25D0%25BA+%25D0%25B5%25D0%25BA%25D1%2580%25D0%25B0%25D0%25BD%25D1%2583+-+17.10.11+-+16%253A17%253A31.png
blogger_id: tag:blogger.com,1999:blog-1498862426470895405.post-739099012924573264
blogger_orig_url: http://www.tivasyk.info/2011/10/thunderbird-icedove.html
---

<div class="separator" style="clear: both; text-align: center;"><a href="http://3.bp.blogspot.com/-OjPLmc380Zk/Tpw5f23PrhI/AAAAAAAAL1w/5VLolCTIWLA/s1600/%25D0%2597%25D0%25BD%25D1%2596%25D0%25BC%25D0%25BE%25D0%25BA+%25D0%25B5%25D0%25BA%25D1%2580%25D0%25B0%25D0%25BD%25D1%2583+-+17.10.11+-+16%253A17%253A31.png" imageanchor="1" style="clear: right; float: right; margin-bottom: 1em; margin-left: 1em;"><img border="0" height="111" src="http://3.bp.blogspot.com/-OjPLmc380Zk/Tpw5f23PrhI/AAAAAAAAL1w/5VLolCTIWLA/s200/%25D0%2597%25D0%25BD%25D1%2596%25D0%25BC%25D0%25BE%25D0%25BA+%25D0%25B5%25D0%25BA%25D1%2580%25D0%25B0%25D0%25BD%25D1%2583+-+17.10.11+-+16%253A17%253A31.png" width="200" /></a></div>довіра має бути завжди поміркованою — навіть коли йдеться про довіру собі самому =) якщо ж поставити питання про <b>обсяг довіри онлайновим сервісам на кшалт <i>gmail</i> чи <i>hotmail</i></b> — то й поготів: навряд чи хтось може бути на всі сто відсотків певний того, що <i>google</i> та <i>microsoft</i> є абсолютно надійними і ні в якім разі доступ до онлайнової поштової скриньки не опиниться в руках зловмисників… або силових органів?<br /><br />в нас немає що ховати? так, аякже. скажімо, якщо хтось заради жарту опублікує твою переписку з коханою людиною? або той потік жартів про колег, яким ти обмінюєшся в <i>goole talk</i> із товаришем? чи отримає до своїх рук «надійно заховані» під окремим тегом pin-коди до платіжних карт? ні… те, що <b>я не злочинець</b>, ще не означає, що я повинен — або хочу, — бути абсолютно відкритим для першого зустрічного, тим більше в тенетах.<br /><br /><a name='more'></a>до чого це я веду… колись давно — але вже за часів користування gmail’івською поштою, — я віддавав перевагу роботі з локальним поштовим клієнтом (котрий завантажував нову пошту через pop3), головним чином через можливість економити трафік та читати/писати пошту офлайн. потім вдома з’явилося надійне підключення до тенет, та й <a href="http://www.tivasyk.info/2010/09/linux.html">3g від utel’а</a> зробився цілком доступним, — поступово, як всі, звик просто <i>gmail</i> відкривати у веб-оглядачі.<br /><br />зручно й швидко. але бракує однієї функції, котра наче й не є важливою… і яку <i>google</i> ніколи, мабуть, не реалізує: <b>шифрування</b> за стандартом <a href="http://en.wikipedia.org/wiki/Openpgp#OpenPGP">openpgp</a>.<br /><br />насправді ж досить зручна і непомітна у використанні технологія: написав листа як зазвичай, поставив галочку біля «зашифрувати повідомлення» (encrypt message) — і якщо поштар знає відкритий ключ адресата, лист буде відправлено зашифрованим. вхідні зашифровані повідомлення будуть автоматично відображені в нормальному вигляді (ну, це залежить від програми, але в сучасних реалізаціях так).<br /><br />тобто з точки зору простоти процесу для пересічного користувача… хоча ні, згоден: пересічному користувачеві важко навіть зрозуміти, чому <b>пошта на <i>mail.ru</i> є ознакою інформаційної безкультурності</b>, куди вже навантажувати його розслаблений мозок новими термінами, та ще й такими страшними, як генерація пари ключів? відкритий (публічний) ключ? таємний (приватний) ключ? нє-нє-нє, девід блейн, верни все взад.<br /><br />для тих, кому не страшно — малесенька підказка. потрібні <i>thunderbird</i> (але з версією 3.1.7 є проблеми) або <i>icedove</i> (те саме, тільки інша назва в репозиторіях <i>debian</i>), втулок <i>enigmail</i> для них та встановлений програмний шифрувальник <i>gnupg</i>. все має бути в репозиторіях (принаймні для <i>debian</i>, <i>linux mint</i>, <i>ubuntu</i> є) і встановлюється найпростіше так:<br /><blockquote><code>sudo aptitude install icedove enigmail gnupg</code></blockquote>для windows — все те саме за винятком того, що <a href="http://portableapps.com/support/thunderbird_portable">thunderbird</a> та реалізацію <a href="http://downloads.sourceforge.net/portableapps/GPG_for_Thunderbird_Portable_1.4.11.paf.exe?download">gnupg for thunderbird</a> рекомендую портативні, а <i>enigmail</i> доведеться знайти через інтерфейс роботи з втулками поштарика або на сайті проекту (<a href="http://portableapps.com/support/thunderbird_portable#encryption">деталі ось тут</a>). <br /><br />далі необхідно згенерувати пару ключів (або імпортувати, якщо є — але ці люди, певен, дадуть собі раду без підказок), — і можна розсилати відкритий ключ товаришам по листуванню.<br /><br /><b>мій ключик</b> <a href="http://dl.dropbox.com/u/260148/tivasyk_public_key_gnupg.asc">опублікований на dropbox’і</a>. пишіть листи!<br /><br /><b>оновлення</b> (9.07.2012). на смартфоні з android також можна використовувати шифрування pgp; ось детальна і доступна підказка: <a href="http://www.eugenemdavis.com/privacy-android-installing-and-configuring-apg" target="_blank">частина перша</a> (налаштування apg), <a href="http://www.eugenemdavis.com/privacy-android-using-k9-email-client-encryption" target="_blank">частина друга</a> (налаштування k9mail), англійською.