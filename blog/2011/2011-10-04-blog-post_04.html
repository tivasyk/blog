---
layout: post
title: французька мова в тенетах
date: '2011-10-04T14:10:00.004+03:00'
author: tivasyk
tags:
- огляд
- інтернет
- французька мова
modified_time: '2016-05-23T16:34:51.955+03:00'
thumbnail: https://2.bp.blogspot.com/-8nxr39c8sbs/TorG5EZ11VI/AAAAAAAALyk/pzky8_vSkGs/s72-c/francais_exercices.jpg
blogger_id: tag:blogger.com,1999:blog-1498862426470895405.post-4019384870813094450
blogger_orig_url: http://www.tivasyk.info/2011/10/blog-post_04.html
---

<div class="separator" style="clear: both; text-align: center;"><a href="http://2.bp.blogspot.com/-8nxr39c8sbs/TorG5EZ11VI/AAAAAAAALyk/pzky8_vSkGs/s1600/francais_exercices.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="https://2.bp.blogspot.com/-8nxr39c8sbs/TorG5EZ11VI/AAAAAAAALyk/pzky8_vSkGs/s200/francais_exercices.jpg" width="200" /></a></div>давно вже обіцяв розповісти щось про те, <b>як я вивчаю французьку</b>… проте розповідать нема що: вже майже рік відвідую київську школу <a href="http://bonjour-fr.com/ua/index.php" target="_blank">«bonjour français»</a>, котра не просто дає мовні курси, а спеціалізується на процесі підготовки до еміграції до квебека.<br /><br />не жалітимуся на те, що власні успіхи у навчанні видаються мені доволі скромними — кожен, хто пробував вивчити мову в свідомому віці за рік, а не в дитинстві й за десять, знає, як воно. розповім про корисне: <b>безкоштовні ресурси в тенетах</b>, котрі більш чи менш регулярно використовую для вивчення французької.<br /><br />тим, <b>хто добре володіє англійською</b>, доступно на порядок чи два більше справді хороших ресурсів, тож найперше попереджу, що велика кількість із перерахованого буде не для всіх. повні посилання на відповідні сайті — за кліком на лінк в дужках.<br /><br /><a name='more'></a><h2> словники й перекладачі</h2><b>lingvo</b> — найкращий онлайновий словних із тих, якими користувався. на жаль, франко-українського словника тут нема, доводиться користуватися російським розділом. (<a href="http://www.lingvo.ua/uk/Search/fr-ru/avoir" target="_blank">lingvo.ua</a>)<br /><br /><b>google translate</b> — згадка цього ресурсу викличе посмішку в багатьох… а даремно! секрет правильного використання простий: не намагатися перекладати з української чи російської — а з англійської. і, звісно, застосовувати мізки до результатів перекладу. (<a href="http://translate.google.com/#en%7Cfr%7C" target="_blank">translate.google.com</a>)<br /><br /><b>словники tv5</b> — мабуть, хороша альтернатива <i>lingvo</i> на пізніших етапах навчання, бо поєднує цілий набір мовних словників: <a href="http://dictionnaire.tv5.org/dictionnaires.asp?Action=1&amp;mot=avoir&amp;che=1" target="_blank">тлумачний</a>, <a href="http://dictionnaire.tv5.org/dictionnaires.asp?Action=4&amp;mot=avoir&amp;che=1" target="_blank">франко-англійський</a>, <a href="http://dictionnaire.tv5.org/dictionnaires.asp?Action=2&amp;mot=avoir&amp;che=1" target="_blank">синонімічний</a>, і навіть <a href="http://dictionnaire.tv5.org/dictionnaires.asp?Action=3&amp;mot=avoir&amp;che=1" target="_blank">довідник із відмінювання дієслів</a>. є бонус у вигляді <a href="http://dictionnaire.tv5.org/tool/bar_dicotv5.xpi" target="_blank">втулок для вогнелиса</a> (чи <i>ie</i>), котрий додає рядочок пошуку слова на тулбар веб-оглядача. (<a href="http://dictionnaire.tv5.org/dictionnaires.asp?Action=1&amp;mot=avoir&amp;che=1" target="_blank">dictionnaire.tv5.org</a>)<br /><br /><h2> довідники з граматики</h2><b>конжугатор about.com</b> — довідник з відмінювання французьких дієслів, надзвичайно корисний ресурс, його просто неможливо переоцінити. в навчанні користуюся чи не частіше, аніж словником. інтерфейс — англійською, але чи ж я не попереджав? (<a href="http://french.about.com/library/verb/bl-verbconjugator.htm" target="_blank">french.about.com</a>)<br /><br /><b>де-конжугатор about.com</b> — дозволяє віднайти інфінітив дієслова за будь-якою його формою. надзвичайно корисно на початкових етапах навчання, коли книжку (адаптовану) французькою почитать вже хочеться, але вгадати дієслово з тексту буває годі. (<a href="http://french.about.com/library/verb/bl-verbdeconjugator.htm" target="_blank">french.about.com</a>)<br /><br /><b>довідник часів about.com</b> — власне таблиця граматичних часів дієслова з посиланнями на відповідні розділи граматичного довідника. взагалі на <i>about.com</i> ціла купа матеріалів для вивчення французької, але це саме «купа», часто-густо погано впорядкована. втім, тут можна знайти багато цікавого, якщо пошукать; все англійською. (<a href="http://french.about.com/library/bl_timeline.htm" target="_blank">french.about.com</a>)<br /><br /><b>конжугатор tv5</b> — вже згадував вище, це один з інструментів словника в розділі сайту телеканалу <i>tv5monde</i>, присвяченому вивченню французької мови. (<a href="http://dictionnaire.tv5.org/dictionnaires.asp?Action=3&amp;mot=avoir&amp;che=1" target="_blank">dictionnaire.tv5.org</a>)<br /><br /><div class="separator" style="clear: both; text-align: center;"><a href="http://www.laits.utexas.edu/tex/images/gr/no1_pain.gif" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://www.laits.utexas.edu/tex/images/gr/no1_pain.gif" height="150" width="200" /></a></div><b>tex's french grammar</b> — про цей сайт можна довго розповідать, але якщо коротко: ілюстрований у стилі дитячих коміксів і озвучений довідник з різних розділів граматики французької мови, з гумором і вправами =) має свій невеличкий довідник з відмінювання дієслів, цікавий тим, що він доступний також як <a href="http://www.laits.utexas.edu/fi/sites/laits.utexas.edu.fi/files/verbs_all.pdf" target="_blank">документ pdf</a>: одна сторінка на кожне дієслово, досить зручно для друку і поступового завчення. основна мова — англійська. (<a href="http://www.laits.utexas.edu/tex/gr/index.html" target="_blank">laits.utexas.edu/tex</a>)<br /><br /><h2> почитати й послухати</h2><b>аудіокнижки librivox</b> — про цей сайт я колись згадував, тут можна знайти і книжки французькою, наприклад, <a href="http://librivox.org/les-trois-mousquetaires-by-alexandre-dumas/" target="_blank">«трьох мушкетерів»</a> дюма чи <a href="http://librivox.org/20000-lieues-sous-les-mers-by-jules-verne/" target="_blank">«20’000 льє під водою»</a> жюля верна, з посиланнями на тексти книжок. наразі я ще не «доріс» до неадаптованих текстів, читаю-слухаю <a href="http://www.linguist.com.ua/CLE-International/Lectures-faciles-Lectures-faciles.html" target="_blank">адаптації від cle international</a>, але на все свій час. (<a href="http://librivox.org/search" target="_blank">librivox.org</a>)<br /><br /><b>аудіокнижки litterature audio</b> — подібно до <i>librivox</i>, це сайт присвячений аудіокнижкам за вільними текстами, начитаним спільнотою, але містить лише записи французькою мовою; є рубрикація за жанром, автором, історичним періодом, географією; в бібліотеці більш як 2,5 тисячі записів. (<a href="http://www.litteratureaudio.com/" target="_blank">litteratureaudio.com</a>)<br /><br /><b>ebooks libres et gratuits</b> — величезна бібліотека оцифрованих текстів французькою мовою, переважно художніх творів. чудово доповнює збірки аудіокнижок можливістю завантажити додатково текст в одному з кількох форматів (epub, mobi тощо) для паралельного читання. (<a href="http://www.ebooksgratuits.com/ebooks.php" target="_blank">ebooksgratuits.com</a>)<br /><br /><b>передачі radio canada international</b> — цілий сайт канадської радіокомпанії з великою кількістю доступних для прослуховування матеріалів. можна слухати новини або «форматні» передачі, як от <a href="http://www.rcinet.ca/francais/emission/tam-tam-canada/accueil/" target="_blank">tam-tam canada</a> або <a href="http://www.rcinet.ca/francais/emission/courrier-mondial/accueil/" target="_blank">courrier mondial</a>. (<a href="http://www.rcinet.ca/francais/">www.rcinet.ca</a>)<br /><br /><h2> подивитися</h2><div class="separator" style="clear: both; text-align: center;"><a href="http://farm4.static.flickr.com/3523/3900044990_c88ebd110c.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://farm4.static.flickr.com/3523/3900044990_c88ebd110c.jpg" height="131" width="200" /></a></div><b>свинка пєпа</b> — надзвичайно веселий мультфільм про родину свинок, який можна дивитися разом з дітками. оригінальний проект — <a href="http://en.wikipedia.org/wiki/Peppa_Pig" target="_blank">британський</a>, але є французька версія з дуже простою мовою. дозволяє без напруження почати налаштовувати слух до чужої мови. багато серій є на <i>youtube</i>, дуже рекомендую! (<a href="http://www.youtube.com/results?search_query=peppa+cochon&amp;aq=0" target="_blank">youtube.com</a>)<br /><br /><b>мультканал tivi5</b> — чималий вибір мультфільмів французькою від телеканалу <i>tv5monde</i> з можливістю дивитися онлайн. чудовий ресурс, якщо треба вчити французьку, одночасно бавлячи діточок. (<a href="http://www.tv5.org/TV5Site/tivi5/video.php" target="_blank">tv5.org/TV5Site/tivi5</a>)<br /><br /><h2> тести для перевірки</h2><b>тест france langue</b> — невеликий тест (близько 40 завдань) для перевірки свого рівня розуміння письмової французької мови. останнє завдання (твір) не обов’язково виконувать, щоби отримати результат. точність, звісно, наближається до нуля. (<a href="http://www.france-langue.fr/online_placement_test/en/index.php" target="_blank">france-langue.fr</a>)<br /><br /><br />наразі все. звісно, в тенетах є величезна кількість інших ресурсів — я перелічив <b>лише те, чим користуюся</b>. якщо знаходитиму ще цікаві ресурси — додаватиму сюди, адже французьку мені ще вчити й вчити… <b>маєте щось своє цікавеньке? </b>пропонуйте посилання в коментарях, буду вдячний.