---
layout: post
title: хто нішу годує — той її й «танцює»
date: '2011-03-02T13:18:00.002+02:00'
author: tivasyk
tags:
- політика
- україна
modified_time: '2011-03-02T18:54:35.633+02:00'
thumbnail: http://3.bp.blogspot.com/_wFmUV6FUCKU/TU-0fknO2II/AAAAAAAAJow/nGuOVzV1JdQ/s72-c/tv_test.jpg
blogger_id: tag:blogger.com,1999:blog-1498862426470895405.post-5330928993351958146
blogger_orig_url: http://www.tivasyk.info/2011/03/blog-post_8986.html
---

<div class="separator" style="clear: both; text-align: center;"><a href="http://3.bp.blogspot.com/_wFmUV6FUCKU/TU-0fknO2II/AAAAAAAAJow/nGuOVzV1JdQ/s1600/tv_test.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="150" src="http://3.bp.blogspot.com/_wFmUV6FUCKU/TU-0fknO2II/AAAAAAAAJow/nGuOVzV1JdQ/s200/tv_test.jpg" width="200" /></a></div>наприкінці січня gfk провела невелике (вибірка — одна тисяча громадян україни) опитування, результатом котрого став приблизно ось такий висновок:<br /><blockquote><b>цитата. </b><i>21% українців проголосували б проти всіх, якби парламентські вибори відбулися наступної неділі</i> […] <i>це свідчить про <u>існування величезної ніші</u> для нових політичних гравців у перспективі майбутніх парламентських виборів</i> (<a href="http://maidanua.org/static/news/2011/1299020895.html">читати повністю</a>)</blockquote>ну, результат закономірний, і мова не про нього. а про цікавий вибір термінології. <a href="http://uk.wikipedia.org/wiki/%D0%9D%D1%96%D1%88%D0%B0">ніша</a>. з куцої статті в українській вікіпедії не є очевидним, що либонь найчастіше сьогодні це слово вживають стосовно ніш ринкових, тож найсильніша асоціація — можливість заробити, запропонувавши ринкові продукт, трішки відмінний від найближчих конкурентів за тим чи тим параметром…<br /><br /><a name='more'></a>новий, «трішки відмінний» продукт — це брендування, позиціонування, реклама, власне товар на полицях… але найперше — гроші. і те, кому належать гроші, як правило сильно впливає на все. на якість товару, вибір рекламних інструментів, націнки в каналі… на все.<br /><br />…і зокрема на те, в чию кишеню крапає «баблос», відбиваючи початкові інвестиції.<br /><br />має бути очевидно, до чого я веду. гроші, достатні для реалізації чергового політичного проекту у «величезній ніші», в державі наразі є в небагатьох руках. звідси можна робити висновок про новизну «нових» політичних облич, котрі ми, без сумніву, маємо скоро побачити на телевізійних обріях.