---
layout: post
title: інсценоване згвалтування
date: '2011-07-27T17:23:00.003+03:00'
author: tivasyk
tags:
- життя
- чоловіки та жінки
modified_time: '2012-05-30T15:21:24.631+03:00'
thumbnail: http://3.bp.blogspot.com/-nJxUI37K8CU/TjJmNNNq1qI/AAAAAAAALZM/nwskqfClFoU/s72-c/Zinaida_Serebriakova_0000.jpg
blogger_id: tag:blogger.com,1999:blog-1498862426470895405.post-8654226712840722877
blogger_orig_url: http://www.tivasyk.info/2011/07/blog-post_27.html
---

<div class="separator" style="clear: both; text-align: center;"><a href="http://3.bp.blogspot.com/-nJxUI37K8CU/TjJmNNNq1qI/AAAAAAAALZM/nwskqfClFoU/s1600/Zinaida_Serebriakova_0000.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://3.bp.blogspot.com/-nJxUI37K8CU/TjJmNNNq1qI/AAAAAAAALZM/nwskqfClFoU/s200/Zinaida_Serebriakova_0000.jpg" width="200" /></a></div>поділюся інтимним — бо інакше загубиться в мереживі менш важливих спогадів і зітреться на порох з часом.<br /><br />минулої суботи вночі, близько пів на дванадцяту, після веселої розваги в боулінгу спинився на 15 хвилин <a href="http://maps.google.com/?ll=50.442454,30.522321&amp;spn=0.001869,0.004184&amp;z=18">на трикутному п’ятачку</a> за бесарабським ринком з боку крутого узвозу, — розслаблено балакаємо з миленькою, чекаючи іншу пару, котра подалася до «біли». попри пізню годину повз нас проїздять автівки, пішоходи кудись поспішають, на тротуарах досить людно, проте сам цей п’ятачок, на якому припарковано з десяток автівок, — наче ізольований від вечірнього києва.<br /><br />хвилин за 10 зауважую, що в темному ланосі (здається) попереду щось відбувається; за найближчою припаркованою автівкою мені видно лише передні вікна, і всередині двох юнаків. один з них наче бореться з кимось, мені невидимим, хто лежить на задньому сидінні — утримує за руки, тримає ноги, намагається буцім-то закрити рота тощо, — інший спостерігає цей процес з веселою експресією спільника і клацає цифровичком.<br /><br /><a name='more'></a>нескладно, мабуть, уявити мою емоційну реакцію в той момент, коли я зауважую там <b>дівочу ніжку в чорній туфельці</b>?<br /><br />«розумна» половина всередині переконувала, що цього не може бути: це ж бо центр києва, повно людей довкола, та ще й он передні дверцята в ланоса наче відкриті, — мовляв, <b>заспокойся і не зважай</b>… але «емоційній» половині не сподобався аж надто серйозний вираз обличчя того молодика, що тримав ніжку.<br /><br />отже, ця емоційна половина мене мусіла вискочити з автівки і постукати у вікно ланоса, щоби переконатися, що це зовсім не те, що я собі нафантазував.<br /><br />побачивши розпашіле, але веселе обличчя дівчини та почувши її запевнення, що все гаразд, повернувся. миленька, мабуть, так і не зрозуміла, чого я вибігав з автівки. результат — невеличка доза адреналіну, і тверде переконання, що <b>навіть в центрі києва згвалтування можливе</b>: зі сторони обличчя дівчини не було видно, і я, мабуть, був не єдиним, хто побачив щось дивне в припаркованій автівці… але за 10 хвилин стоянки лише я підійшов і переконався, що все гаразд.<br /><br />ну от, така не надто цікава історія. значно цікавіше було, коли роки три чи чотири тому, припаркувавшись у дворі свого дому й дістаючи покупки з багажника, ми з миленькою почули сильний глухий удар, і, миттю обернувшись, побачили людину, на газоні: чоловік чи то вистрибнув, чи випав десь із дев’ятого поверху і був вже мертвий. але то вже зовсім інша історія з інтимного.<br /><br />оновлення. не знав, як проілюструвати цей допис… останнім часом намагаюся використовувати власноруч відзняте, — але тут нічого не знайшлося. нехай буде одна з картин <a href="http://uk.wikipedia.org/wiki/%D0%A1%D0%B5%D1%80%D0%B5%D0%B1%D1%80%D1%8F%D0%BA%D0%BE%D0%B2%D0%B0_%D0%97%D1%96%D0%BD%D0%B0%D1%97%D0%B4%D0%B0_%D0%84%D0%B2%D0%B3%D0%B5%D0%BD%D1%96%D0%B2%D0%BD%D0%B0">зінаїди серебрякової</a>, — можливо, когось зацікавить ім’я.