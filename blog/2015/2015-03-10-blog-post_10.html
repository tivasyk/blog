---
layout: post
title: 'шведські скельця: враження'
date: '2015-03-10T17:03:00.002+02:00'
author: tivasyk
tags:
- огляд
- плавання
- товари
modified_time: '2015-11-11T09:25:53.661+02:00'
thumbnail: http://4.bp.blogspot.com/-R3d67aIzkN4/VP7o7FF97eI/AAAAAAAAiiw/lFRnvNJ2oGU/s72-c/swedish_goggles_tivasyk.jpg
blogger_id: tag:blogger.com,1999:blog-1498862426470895405.post-2609091457682319838
blogger_orig_url: http://www.tivasyk.info/2015/03/blog-post_10.html
---

<div class="separator" style="clear: both; text-align: center;"><a href="http://4.bp.blogspot.com/-R3d67aIzkN4/VP7o7FF97eI/AAAAAAAAiiw/lFRnvNJ2oGU/s1600/swedish_goggles_tivasyk.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://4.bp.blogspot.com/-R3d67aIzkN4/VP7o7FF97eI/AAAAAAAAiiw/lFRnvNJ2oGU/s1600/swedish_goggles_tivasyk.jpg" width="200" /></a></div><a href="http://www.tivasyk.info/2015/02/blog-post_18.html" target="">два тижні тому</a> я отримав поштою замовлені на ebay так звані «шведські скельця» — класичні окуляри для плавання, позбавлені гумових чи силіконових прокладок-ущільнювачів: пластикові гранки (<a href="http://hrinchenko.com/slovar/znachenie-slova/10376-ghranka.html" target="_blank">чашечки</a>, невігласи!) припасовуються просто на шкіру довкола очей. оригінальні окуляри такої конструкції вигадав ще в 70-х роках тренер томмі мальмстен для плавчині анн-софі руc… але про історію за іншим разом.<br /><br />спробував ці окуляри, і <b>спершу був дуже розчарований</b>… і якби я поспішив написати відгук два тижні тому — нарікав би дуже. але за минулий тиждень проплив у них кілька кілометрів і трохи звик. отже…<br /><br /><b>сподобалося</b><br />+ окуляри прості — тому вічні<br />+ постачаються як конструктор<br />+ відносно недорогі<br /><br /><b>нейтрально</b><br />~ окуляри дуже легенькі<br /><br /><b>не сподобалося</b><br />– чутливі до якості припасовування <br />– антифог погано тримається<br />– відносно вузьке поле огляду&nbsp; <br /><br />в підсумку: про всяк випадок ще беру з собою до басейну свої окуляри arena (здається, sprint), — але плаваю тепер в «шведських». в принципі, тут можна було би поставити крапку, але пройдуся детальніше по кількох перелічених пунктах.<br /><br /><a name='more'></a><b>простота &amp; diy</b>. в упаковці — дві пластикових гранки, гумовий ремінець, а також коротка шворка і гумова трубочка для перенісся. збираєш сам в кілька елементарних дій (за потреби можна зазирнути <a href="http://www.malmsten.com/produktblad/swedishassembly.pdf" target="_blank">до інструкції</a>), — як на мене, це має бути за розвагу багатьом, надто пінгвіноводам. відсутність гумових чи силіконових оправ означає, що вони не втратять форму з часом. розірваний ремінець можна замінити. і лише якщо зламається вушко на гранці чи лусне скельце — доведеться купувать нову пару.<br /><br /><b>невагомість і припасовування</b>. до «шведських скелець» треба звикнути: після порівняно більш масивних окулярів з силіконовою оправою ці практично невагомі — здається, їх от-от змиє з обличчя. але не змиває. важливо звикнути ретельно і терпляче припасувати окуляри, перш ніж занурюватися: «шведські скельця» не пробачають такого недбальства, як оті силіконові «присоски». <br /><br /><b>запотівання</b>. попервах я повторював зі шведськими скельцями ту ж операцію, яка допомагала зі старими arena: перш, ніж іти в душ, пшикав щедро антифог-спрей, в басейні на мить занурював окуляри, щоби змити зайве зі скелець — надівав і плавав… очевидно, мені дісталися окуляри без фабричного покриття від запотівання, бо вони майже одразу запотівали. тепер роблю інакше: пирскаю трішечки спрея перед душем, але не змиваю. головне — не знімати окуляри під час плавання, бо після повторного прилаштовування почнуть потроху запотівати.<br /><br /><b>вузьке поле огляду</b>. порівняно з моїми простенькими arena’ми, огляд у «шведських скельцях» дещо гірший: передні грані трохи менші, а бокові стінки досить сильно заломлюють світло, тож розглядати дівчат на сусідніх доріжках під час плавання практично неможливо. позитивна сторона — менше факторів відволікання.<br /><br /><b>ціна</b>. я замовив свої шведські скельця з німеччини через ebay <a href="http://www.ebay.com/itm/121062778946?_trksid=p2059210.m2749.l2649&amp;var=420120366645&amp;ssPageName=STRK%3AMEBIDX%3AIT" target="_blank">приблизно за $11</a>, аби доторкнутися до оригінального «made in sweden», але насправді сьогодні всі окуляри, хоч оригінальні, хоч підробні, роблять в китаї =) тому насправді навряд чи є хороші причини платити більше <b>70 гривень</b> — саме <a href="http://hotline.ua/sport-ochki-dlya-plavaniya/beco-9922-s/?tab=2" target="_blank">стільки коштують найдешевші «шведи»</a> (без антифогового покриття) на hotline.