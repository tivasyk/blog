---
layout: post
title: dlna на колінці за 5 хвилин
date: '2015-04-30T19:49:00.000+03:00'
author: tivasyk
tags:
- комп'ютери
- linux
- підказки
modified_time: '2015-04-30T20:16:03.823+03:00'
thumbnail: http://3.bp.blogspot.com/-FCT5warhiL8/VUJa-ljz4JI/AAAAAAAAj9Y/OzxQryUlIBs/s72-c/IMG_20150430_192158_MiniDLNA.jpg
blogger_id: tag:blogger.com,1999:blog-1498862426470895405.post-1707483118548046643
blogger_orig_url: http://www.tivasyk.info/2015/04/dlna-5.html
---

<div class="separator" style="clear: both; text-align: center;"><a href="http://3.bp.blogspot.com/-FCT5warhiL8/VUJa-ljz4JI/AAAAAAAAj9Y/OzxQryUlIBs/s1600/IMG_20150430_192158_MiniDLNA.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" src="http://3.bp.blogspot.com/-FCT5warhiL8/VUJa-ljz4JI/AAAAAAAAj9Y/OzxQryUlIBs/s1600/IMG_20150430_192158_MiniDLNA.jpg" height="133" width="200" /></a></div>вітальню прикрашає <b>телевізор</b> з чималою діагоналлю, але власне до телебачення він ніколи не був підключений — це <b>smart tv</b> з підключенням до інтернету по wifi та зовнішнім usb-накопичувачем з невеликою фільмотекою. за бажання переглянути якийсь новий фільм є кілька опцій:<br /><ul><li>відкрити <b>megogo</b> — і розчаруватися, бо вибір куций, переважно попса і кацапські «шедеври», нові стрічки за окрему плату (незважаючи на річну передплату), і цвях у кришку труни: додаток megogo на телевізорі не дозволяє вибрати мову звукової доріжки навіть для тих (порівняно небагатьох) фільмів, які її мають (на пк чи смартфоні це можна зробити);</li><li>шукати в тенетах (ex.ua, fs.to, піратські торент-звалища тощо), <b>завантажувати</b> на ноутбук, перезаливати на накопичувач — і тоді вже дивитися. </li></ul>оте «перезаливати на накопичувач» почина дратувати: процес нешвидкий та ще й тре з дивану вставати, щоби кабель перекинути двічі. морока.<br /><br />аж тут я пригадав, що із тими сучасними технологіями саме цей етап взагалі можна виключити: телевізор підтримує <a href="https://uk.wikipedia.org/wiki/DLNA" target="_blank">dlna</a>! отже, достатньо <b>завантажити відео</b> на ноутбук — і <b>просто переглянути на телевізорі</b>, нічого нікуди не перекидаючи; потрібно лише, щоби на ноуті працював <b>програмний dlna-сервер</b>.<br /><br />перше, що трапилося під руку в версії для linux — <a href="http://www.tvmobili.com/" target="_blank">tvmobili</a>. дуже обмежене в безкоштовній версії, але швидко налаштувалося і дозволило наживо перевірити — працює. але це не true linux way, тож одразу видалив. ще трохи пошукавши в тенетах, дізнався про <b>minidlna</b> (зараз називається readymedia) в репозиторіях debian — мабуть, це те, що треба.<br /><br />традиційно найдетальніша підказка з налаштування — <a href="https://wiki.archlinux.org/index.php/ReadyMedia" target="_blank">в енциклопедії archlinux</a>. все досить просто.<br /><br /><a name='more'></a><b>встановлення</b>. все стандартно:<br /><br /><code>sudo apt-get install minidlna</code><br /><br /><b>налаштування</b>. на відміну від tvmobili з його веб-інтерфейсом (але також і онлайновою реєстрацією для чогось), тут — суто linux way і текстовий конфіг /etc/minidlna.conf; я відредагував лише ключові опці:<br /><br /><code>media_dir=A,/home/tivasyk/music      # Mounted Media_Collection drive directories<br />media_dir=P,/home/tivasyk/images     # Use A, P, and V to restrict media 'type' in directory<br />media_dir=V,/home/tivasyk/videos<br />friendly_name=MiniDLNA_S3     # Server name to display</code><br /><br /><b>перезапуск</b>. після редагуванян конфіга радять перебудувати базу файлів (а другим рядком я про всяк випадок ще й перезавантажив сервіс):<br /><br /><code>sudo minidlnad -R<br />sudo /etc/init.d/minidlna restart</code><br /><br /><b>готово!</b> все, можна включати smart tv, відкривати додаток для перегляду файлів на підключених пристроях і накопичувачах (у випадку lg це smartshare) і в переліку пристроїв <b>має з’явитися сервер minidlna</b> з призначеним в конфігу іменем (ясно, що телек і комп’ютер мають бути в одній локальній мережі, рутер має підтримувати dlna і т.д. і т.п.)<br /><br />тепер кіно «для перегляду на один раз» не треба кидати на usb-накопичувач: завантажив, застрімив на телевізор, видалив. крім того, так само нічого не переносячи флешками і не перепідключаючи, на телевізор можна вивести в режимі слайдшоу будь-яку частину фотоархіву, що зберігається на ноутбуці, а звуковим тлом включити якусь музику з того ж таки ноутбука.<br /><br />той випадок, коли <b>цифрові технології справді спрощують життя</b> =)<br /><br /><b>p.s.</b> собі на згадку: <a href="http://www.topnettricks.com/windows-8-dlna-media-server/" target="_blank">windows 8 має сервер dlna «з коробки»</a> (точніше, windows media player має таку функцію), виключений за замовчуванням.