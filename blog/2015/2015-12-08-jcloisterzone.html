---
layout: post
title: каркасон для пк? jcloisterzone!
date: '2015-12-08T10:35:00.000+02:00'
author: tivasyk
tags:
- комп'ютери
- цікаве
- windows
- ігри
- linux
modified_time: '2015-12-08T10:35:10.486+02:00'
thumbnail: http://1.bp.blogspot.com/-1reLxOA1aB0/VmaTIRRc2LI/AAAAAAAAt10/nCD4CbPHDjc/s72-c/2015_12_08_10_01_03_JCloisterZone_lomo.jpg
blogger_id: tag:blogger.com,1999:blog-1498862426470895405.post-4736850304094088811
blogger_orig_url: http://www.tivasyk.info/2015/12/jcloisterzone.html
---

<div class="separator" style="clear: both; text-align: center;"><a href="http://1.bp.blogspot.com/-1reLxOA1aB0/VmaTIRRc2LI/AAAAAAAAt10/nCD4CbPHDjc/s1600/2015_12_08_10_01_03_JCloisterZone_lomo.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="123" src="http://1.bp.blogspot.com/-1reLxOA1aB0/VmaTIRRc2LI/AAAAAAAAt10/nCD4CbPHDjc/s200/2015_12_08_10_01_03_JCloisterZone_lomo.jpg" width="200" /></a></div>в суботу пробігав центром повз крамницю настільних забавок… під впливом імпульсу <b>придбав «каркасон»</b> — настільну стратегію для родини. декілька разів стрічав цю назву в тенетах у захоплених відгуках, а тут якраз доця днями пригадала, як <a href="http://www.tivasyk.info/2015/08/blog-post.html" target="_blank">у швеції влітку</a> грала в «монополію» у великій компанії, і їй сподобалося.<br /><br />в українській версії гра <a href="https://uk.wikipedia.org/wiki/%D0%9A%D0%B0%D1%80%D0%BA%D0%B0%D1%81%D1%81%D0%BE%D0%BD%D0%BD" target="_blank">мала би називатися «каркассонн»</a>, але що ж ви хочете від москалів (в крамниці була лише з інструкцією московитською).<br /><br />спробували негайно — справді, доволі захоплююча забавка, чудово підходить для вечорів у родині: по суті ігровий процес доступний навіть малим дітям, якщо батьки беруть на себе підрахунок очків, є місце для стратегічного мислення, яке чудово відбалансоване впливом випадку. всім сподобалося.<br /><br />але… в усіх настільних ігор є недоліки: потрібен стіл, потрібен час, і потрібна компанія. ще й все це разом, в одному місці. а якщо бодай одного з компонентів бракує?<br /><br />пошукавши трошки в тенетах, знайшов <a href="http://jcloisterzone.com/en/" target="_blank">jcloiserzone</a> — вільну реалізацію гри (gnu affero gpl) включно з безліччю доповнень, про які я й не знав. можна грати самому (проти комп’ютерних суперників). можна грати з друзями по мережі (локально і не дуже). вже мовчу про те, що можна грати не на столі, і навіть коли бракує часу (наприклад, це може слугувати чудовою казуальною розвагою в обідню перерву в конторі).<br /><br />порівняно з настільною грою є й очевидні плюси: автоматичний підрахунок очків, а також дуже зручна візуалізація розміру та приналежності полів. на додачу — <b>написане на java</b>, тож запускається під windows, linux чи macos, залежно від ваших вподобань.<br /><br />що ще додати? завантажуйте і грайте!