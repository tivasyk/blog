---
layout: post
title: 'серпень: життя цікавішає!'
date: '2015-08-28T13:02:00.002+03:00'
author: tivasyk
tags:
- життя
- швеція
- канада
- мандри
- плавання
- шведська мова
- діти
modified_time: '2015-08-28T22:06:29.437+03:00'
thumbnail: http://3.bp.blogspot.com/-g7NRgUMBGsI/VbjNF_ujtjI/AAAAAAAAnpg/lYj7fI8RF8g/s72-c/2015-07-29.jpg
blogger_id: tag:blogger.com,1999:blog-1498862426470895405.post-6570818751399410091
blogger_orig_url: http://www.tivasyk.info/2015/08/blog-post.html
---

і що, невже серпень 2015 так і мине, без жодного допису в щоденнику? так не можна. тим більше, що брак дописів — пряма вказівка на те, що <b>життя стало цікавішим!</b> тож дуже, дуже коротко про події у серпні.<br /><br /><h3>мандрівка до швеції</h3><div class="separator" style="clear: both; text-align: center;"><a href="http://3.bp.blogspot.com/-g7NRgUMBGsI/VbjNF_ujtjI/AAAAAAAAnpg/lYj7fI8RF8g/s1600/2015-07-29.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="112" src="http://3.bp.blogspot.com/-g7NRgUMBGsI/VbjNF_ujtjI/AAAAAAAAnpg/lYj7fI8RF8g/s200/2015-07-29.jpg" width="200" /></a></div>ми знову <a href="http://www.tivasyk.info/2015/05/blog-post_22.html" target="_blank">зробили це</a>: сіли в автівку, цього разу вп’ятьох, і проїхали маршрутом київ — люблін — варшава — ґданськ — нюнесхамн — ангельсберг — уппсала — нюнесхамн — ґданськ — варшава — львів — київ. намотали <b>3’260 кілометрів</b> на колеса, і ще трохи більше тисячі проплили поромом, спалили приблизно чотири баки пального. побачили світу — спинялися і гуляли варшавою та ґданськом, тиждень провели в чудовій компанії на шведському озері оменінген, ще тиждень в тихому передмісті уппсали. наїлися грибів, риби та брусничного джему у швеції, а в польщі — хліба зі смальцем на ярмарку в старому ґданську. побачили голісінького <strike>негра</strike> шведа африканського походження просто на вулиці о_О<br /><br /><a name='more'></a>повернулися додому потомлені, але з купою яскравих вражень на згадку, стане ще на п’ять років.<br /><br /><h3>шведська мова</h3><div class="separator" style="clear: both; text-align: center;"><a href="http://2.bp.blogspot.com/-ZPWyMtbu2WI/VeAfw0eRodI/AAAAAAAArN4/eDp5Uf8_9pU/s1600/2015_08_28_11_43_18_Duolingo_Swedish_tivasyk.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://2.bp.blogspot.com/-ZPWyMtbu2WI/VeAfw0eRodI/AAAAAAAArN4/eDp5Uf8_9pU/s200/2015_08_28_11_43_18_Duolingo_Swedish_tivasyk.jpg" width="200" /></a></div>шведи переважно розуміють англійську мову і чудово говорять нею, але… мене не полишало відчуття, що вони мають <b>якесь таємне знання</b>, недоступне мені. тож в останні дні в уппсалі відкрив давно забутий <a href="http://www.tivasyk.info/2013/11/duolingo.html" target="_blank">duolingo</a> на смартфоні — і зачепився. тепер вивчаю шведську в розслабленому, ігровому режимі.<br /><br />мова <b>доволі проста</b> структурно в порівнянні до англійської чи французької (про слов’янські мови, а також похідні від них, взагалі мовчу), але зі своєю <b>специфічною фонетикою</b>. а ще за нею ховається багатюща північна культура. котра ще й того ж, я підозрюю, трохи переплелася з українською десь у глибині століть (кольори прапорів, слова на кшалт «hop» тощо).<br /><br />сподіваюся, що мені стане самомотивації доучитися до того рівня, коли я зможу без надмірного напруження <b>читати книжки шведською</b> зі словником, а згодом слухати аудіокнижки — після цього справа піде значно веселіше, це я знаю за живим досвідом.<br /><br /><h3>діти збираються до школи</h3><div class="separator" style="clear: both; text-align: center;"><a href="http://1.bp.blogspot.com/-hhPjrRDIrtk/VeAjzzJ2jvI/AAAAAAAArOE/z_OLzc-26o4/s1600/2015-08-27_Montreal.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://1.bp.blogspot.com/-hhPjrRDIrtk/VeAjzzJ2jvI/AAAAAAAArOE/z_OLzc-26o4/s200/2015-08-27_Montreal.jpg" width="200" /></a></div>цьогоріч у нашій родині буде вже <b>двоє школярів</b>: донечка йде до першого класу. нові рюкзаки придбано, зошитів та іншої канцелярії туди напаковано, шкільну форму наміряно… <b>доця лічить дні</b>, що лишаються до першого вересня. синочок іде до шостого класу, і, маючи досвід, з іронічним скепсисом споглядає ентузіазм сестрички — мовляв, скоро ти дізнаєшся, що таке школа.<br /><br />посмішка долі: на одному з альбомів для малювання, придбаних наосліп в онлайновій крамниці — монреаль.<br /><br /><h3>іміграційний процес</h3><div class="separator" style="clear: both; text-align: center;"><a href="http://1.bp.blogspot.com/-E1wKK2d5_PA/VYRvnjjYFhI/AAAAAAAAma0/yvL1wl69CAU/s1600/IMG_20150619_195006_nopm_resize.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://1.bp.blogspot.com/-E1wKK2d5_PA/VYRvnjjYFhI/AAAAAAAAma0/yvL1wl69CAU/s200/IMG_20150619_195006_nopm_resize.jpg" width="200" /></a></div>після <a href="http://www.tivasyk.info/2015/06/certificat-de-selection.html" target="_blank">отримання сертифікатів відбору</a> квебека наші мандрівні канікули змусили зробити паузу — але тепер потрібно не зволікаючи готувати документи для федерального етапу. чим, власне, і займаємося: нічого складного немає, все вже робилося на попереднім етапі, а цього разу кількість необхідних документів навіть менша.<br /><br />паралельно мініміграції запросило пройти онлайновий курс французької мови <b>francisation en ligne</b>, це допоміжний інструмент для покращення рівня, подібні запрошення розсилають всім разом із сертифікатами відбору — але більшість, як я зрозумів, лінується витрачати по 6 годин на тиждень, і чи ігнорують запрошення, чи полишають курс.<br /><br />не дочекаєтеся: мушу пройти. мовна <b>практика конче потрібна</b>.<br /><br /><h3>плавання</h3><div class="separator" style="clear: both; text-align: center;"><a href="http://2.bp.blogspot.com/--aRr33ierdo/VeAs8y2LeqI/AAAAAAAArOU/m16C-Zkp6b0/s1600/2015_08_28_12_40_08_Calendar_2015_Swim.com.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="133" src="http://2.bp.blogspot.com/--aRr33ierdo/VeAs8y2LeqI/AAAAAAAArOU/m16C-Zkp6b0/s200/2015_08_28_12_40_08_Calendar_2015_Swim.com.jpg" width="200" /></a></div>у липні та серпні я пропустив надто багато днів, переважно через інтенсивну підготовку до мандрівки та саму мандрівку: календар на swim.com звітує про згаяні останній тиждень липня (24 км за місяць) і три перші тижні серпня (наразі лише 9 км, з них 7 км вже після повернення).<br /><br />з позитивного: вдалося поплавати у уппсальському басейні <a href="http://www.swim.com/pools/fyrishov-simhall-137798?poolID=154833" target="_blank">fyrishov</a>, зробив там свої 2 км, поставив міточку на мапі =)<br /><br />вже після мандрівки досить <b>непросто було повертатися в басейн</b>: і лінь, і справ багато, і пливеться ой як тяжко… але за останні два-три рази <b>трошки розплавався</b> — і пішло, знову «в кайф». чого і вам бажаю ;-)<br /><br /><br />наразі все. серпень добігає кінця, з ним закінчується літо. далі <b>буде ще цікавіше</b>!