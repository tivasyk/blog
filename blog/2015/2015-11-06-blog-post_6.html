---
layout: post
title: оптимізації витрат псто
date: '2015-11-06T13:26:00.001+02:00'
author: tivasyk
tags:
- життя
- плавання
- автомобіль
modified_time: '2015-11-06T13:26:28.119+02:00'
thumbnail: http://2.bp.blogspot.com/-B-CuyT24MIU/VjyD_yGt25I/AAAAAAAAtXc/YYx5DWfOMXI/s72-c/2015_11_06_12_26_46_Garmin_Connect.jpg
blogger_id: tag:blogger.com,1999:blog-1498862426470895405.post-6475649394821536353
blogger_orig_url: http://www.tivasyk.info/2015/11/blog-post_6.html
---

<div class="separator" style="clear: both; text-align: center;"><a href="http://2.bp.blogspot.com/-B-CuyT24MIU/VjyD_yGt25I/AAAAAAAAtXc/YYx5DWfOMXI/s1600/2015_11_06_12_26_46_Garmin_Connect.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="120" src="http://2.bp.blogspot.com/-B-CuyT24MIU/VjyD_yGt25I/AAAAAAAAtXc/YYx5DWfOMXI/s200/2015_11_06_12_26_46_Garmin_Connect.jpg" width="200" /></a></div>коли я <a href="http://www.tivasyk.info/2014/05/blog-post_16.html" target="_blank">вперше купував абонемент sportlife</a> заради басейну, і коли поновлював його навесні цього року — обидва рази вагався: чи не взяти «мережевий» абонемент, щоби мати змогу відвідувати не один визначений спортклуб, а заїжджати <b>до будь-якого з сімнадцяти басейнів</b> sportlife по києву (не враховую центрів класу люкс)…<br /><br />обидва рази вирішував зекономити — точно не пригадаю, скільки. приміром, сьогодні різниця в ціні між не-мережевим та мережевим абонементами (точніше, подовженням дійсного) складає лише 500 грн, а вартість перетворення дійсного немережевого абонементу (classic+b) в мережевий — 1280 грн.<br /><br />так от, мені стало зненацька цікаво: <b>а чи зекономив я насправді</b>?<br /><br /><a name='more'></a>мій немережевий абонемент прив’язує мене до «свого» центру sportlife, найближчого до дому — так я можу заскочити туди у вихідний день, або ввечері з дітками. але <b>найчастіше я їду в басейн в обідню перерву</b> — це 13 км (в середньому 30 хв) в одну сторону. <br /><br />якби я мав мережеву карту, я міг би в робочі дні їздити до іншого sportlife’а — до нього 4,5 км, і лише 15 хв! тобто на кожному відвідуванні я б економив 15 км і приблизно 30 хвилин. статистика на garmin connect підказує, що за рік з грудня 2014 по сьогодні я відвідував басейн 158 разів (насправді 159, бо один раз я розважався з дітками і трекер не вмикав). нехай 150 разів — виїзди в обід.<br /><br />отже, мої <b>приблизні річні витрати</b> через немережеву карту:<br /><ul><li><b>2’250 км</b> зайвого кілометражу;</li><li><b>158 літрів</b> пального;</li><li><b>3’500 гривень</b> на це «зайве» пальне;</li><li><b>75 годин</b> «зайвого» часу*.</li></ul>(щоправда, оті <a href="https://www.goodreads.com/review/stats/4173939" target="_blank">75 годин не минули вже зовсім марно</a>: я обов’язково слухаю аудіокнижки французькою в дорозі).<br /><br />звісно, є й альтернативний варіант — наступного разу купувати немережевий абонемент в той спортцентр, що ближчий до роботи… але туди я навряд чи захочу їздити у вихідні, чи возити дітей ввечері.<br /><br /><b>висновок, який був для мене неочевидний</b> на момент придбання абонемента: мережевий абонемент був би для мене значно економнішим рішенням.<br /><br /><b>p.s.</b> суто для інформації: сьогодні річний мережевий абонемент classic+b в sportlife коштує 5’990 грн — тобто приблизно $21 на місяць. це ще дешевше, ніж півтора роки тому, коли <a href="http://www.tivasyk.info/2014/05/blog-post_16.html" target="_blank">раптова дефляція знизила цю планку від $68 до $29</a> і підштовхнула мене перебороти свою скупість.