---
layout: post
title:  "проект: десктоп з лептопа?"
date:   2020-08-11 11:07
categories: blog
tags: 
  - щоденник
  - комп'ютери
  - проект
---
в господарстві є два ігрових ноутбука acer серії aspire v nitro, які майже не використовуються з різних причин: поламані корпуси, перегрівання під найменшим навантаженням. я спершу думав, що то лише мені не пощастило, але погуглив, і в мене склалося враження, що перше покоління серії nitro мало надто *хливкі корпуси* і *неадекватну систему охолодження*. окрім того, nitro вельми складно розбирати, як для повнорозмірних ноутбуків, щоби почистити від пилу, додати пам'яті або ще щось проапгрейдити.

днями вирішив, що не годиться добру пропадати.

17-дюймовий **aspire v17 nitro** ([vn7-791g](https://www.cnet.com/products/acer-aspire-v-nitro-7-791g-73aw-black-edition-17-3-core-i7-4710hq-windows-8-1-64-bit-16-gb-ram-1-tb-hdd-plus-256-gb-ssd/), geforce gtx 860m) мав чи не одразу проблеми з охолодженням, і під навантаженням страшно гудів та дзижчав вентиляторами, наче збирався злетіти над землею й вибухнути; наклавіатурі бракує кнопочки «esc». тому він рік чи два просто припадав пилом у шафі. 

дістав, увімкнув — працює. виставив на 99% макс. частоту процесора (щоби уникнути активації turbo boost, яка призводила до «аварійного» розгону вентиляторів); прогнав furmark (1220 на пресеті 1280x720) — наче не розвалюється поки що. залишив як ігрову машинку для забавок з колекції на gog (stalker, metro, fallout 3, witcher 2, bioshock тощо).

15-дюймовий **aspire v15 nitro black edition** ([vn7-591g](https://www.cnet.com/products/acer-aspire-v-nitro-7-591g-729v-black-edition-15-6-core-i7-4720hq-16-gb-ram-256-gb-ssd-plus-1-tb-hdd/), geforce gtx 960m) має відламаний шарнір дисплея, і користуватися ним можна лише із зовнішнім монітором. а що кнопка вмикання «схована» під дисплеєм — щоразу боюся взагалі відламати кришку. є два варіанти:

* придбати для нього нижню половину корпуса і замінити зламану (сам шарнір цілий — він просто виламав кут корпуса, до якого кріпиться), або
* розібрати повністю, придумати якийсь саморобний корпус і змайструвати десктоп?

в тенетах натрапив на світлини [саморобного корпуса](https://www.silentpcreview.com/forums/viewtopic.php?f=15&t=61529) з двох листів алюмінію й кількох розпорок. виглядає мінімалістично і дуже цікаво. тож я собі подумав: це ж має бути не так вже й складно?

#### інформація

* розбірка aspire v15 nitro (vn7-591g, подібна 15-дюймова модель, [фотогалерея](https://www.myfixguide.com/manual/acer-aspire-v-nitro-vn7-591g-disassembly/)).

#### матеріяли

[алюмінієві](https://www.homedepot.ca/search?q=sheet%20aluminum) й навіть [мідні](https://www.homedepot.ca/search?q=sheet%20copper) листи можна знайти в home depot; стандартний лист (12x24 дюйми, 30x60 см) завтовшки 1-2 мм можна розрізати навпіл і отримати дві стінки 30x30 см.

[набори розпірок](https://www.amazon.com/s?k=standoffs+kit+m2.5) (standoffs) 6, 10, 15, 20 мм з різьбою m2.5 або m3 є на amazon'і; щось можу знайти в конторі (переваги роботи на виробництві). треба розібрати нотубук, щоби визначитися з висотою, але 3 см мало би бути достатньо.
